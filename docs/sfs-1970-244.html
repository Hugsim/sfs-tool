<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1970:244) om allmänna vatten och avloppsanläggningar
 - SFS sfs-1970-244</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1970:244) om allmänna vatten och avloppsanläggningar
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1970:244</span> •
                <span><strong>Utfärdad:</strong> 1970-06-05</span>
            </div>
        </header>

        <main class="law-content">
            <h2>Lag (1970:244) om allmänna vatten och avloppsanläggningar
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1970:244<br />

<b>Departement/myndighet</b>:   
Miljö- och samhällsbyggnadsdepartementet <br />  

<b>Utfärdad</b>:   
1970-06-05 <br />  


<b>Ändrad</b>:   
t.o.m. SFS 1998:820<br />  

<b>Upphävd</b>: 
2007-01-01<br />

<b>Författningen har upphävts genom</b>: 
SFS 2006:412<br />


<b>Ändringsregister</b>:   
<a href="http://rkrattsbaser.gov.se/sfsr?bet=1970:244">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1970:244">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Med allmän vatten- och avloppsanläggning (allmän va-anläggning)
avses anläggning, som har till ändamål att bereda bostadshus eller annan bebyggelse vattenförsörjning och avlopp och som drives av kommun eller, om den drives av annan, förklarats för allmän enligt 31 §.<p><a name="P1S2"></a></p>

Den som driver allmän va-anläggning är anläggningens huvudman. <i>Lag
(1976:842)</i>.<p><a name="P1S3"></a></p><a class="paragraf" name="P2"><b>2 §</b></a>   Behöver med hänsyn till hälsoskyddet vattenförsörjning och avlopp för viss befintlig eller blivande bebyggelse ordnas i ett större sammanhang, skall kommunen sörja för eller tillse, att allmän va-anläggning kommer till stånd, så snart det kan ske.<p><a name="P2S2"></a></p>

Länsstyrelsen kan vid vite ålägga kommunen att fullgöra skyldighet enligt första stycket. <i>Lag (1983:302)</i>.<p><a name="P2S3"></a></p><a class="paragraf" name="P3"><b>3 §</b></a>   Bestämmelserna i 1 kap. 5 § fastighetstaxeringslagen (1979:1152)
om vem som i vissa fall skall anses som ägare av fastighet gäller också vid tillämpningen av denna lag.<p><a name="P3S2"></a></p>

Har huvudman för allmän va-anläggning träffat avtal med annan än fastighetsägare om brukande av anläggningen, gäller för denne vad som i lagen föreskrives om fastighetsägare.<p><a name="P3S3"></a></p>

När omständigheterna föranleder det tillämpas bestämmelse om fastighet i denna lag på byggnad eller annan anläggning, som ej tillhör ägaren till marken. Vad som i lagen föreskrives om ägare av fastighet skall därvid gälla anläggningens ägare. <i>Lag (1986:1129)</i>.<p><a name="P3S4"></a></p><h4 name="Verksamhetsområde"><a name="Verksamhetsområde">Verksamhetsområde</a></h4><p><a name="P3S5"></a></p><a class="paragraf" name="P4"><b>4 §</b></a>   Allmän va-anläggnings verksamhetsområde är det område, inom vilket vattenförsörjning och avlopp har ordnats eller skall ordnas genom anläggningen.<p><a name="P4S2"></a></p>

Verksamhetsområdet skall vara fastställt till sina gränser. Det får ej omfatta endast vissa av de fastigheter som ingår i sådan samfällighet för va-frågor som bildats i särskild ordning. <i>Lag (1976:842)</i>.<p><a name="P4S3"></a></p><a class="paragraf" name="P5"><b>5 §</b></a>   Huvudman för allmän va-anläggning bestämmer anläggningens verksamhetsområde med tillämpning av denna lag och föreskrift som meddelats med stöd av lagen. <i>Lag (1976:842)</i>.<p><a name="P5S2"></a></p><a class="paragraf" name="P6"><b>6 §</b></a>   På begäran av kommun kan länsstyrelsen föreskriva att allmän va-anläggnings verksamhetsområde skall omfatta sådan del av kommunen, för vilken vattenförsörjning och avlopp ej kan med större fördel ordnas på annat sätt. Önskar huvudman, att verksamhetsområdet för hans va-anläggning skall omfatta område som ingår eller avses ingå i verksamhetsområdet för annan befintlig eller planerad allmän va-anläggning, skall länsstyrelsen, om överenskommelse ej kan träffas, bestämma till vilken anläggning området skall hänföras. <i>Lag
(1976:842)</i>.<p><a name="P6S2"></a></p><a class="paragraf" name="P7"><b>7 §</b></a>   Huvudman för allmän va-anläggning skall meddela länsstyrelsen vad han bestämt om anläggningens verksamhetsområde. Försummas det, kan länsstyrelsen vid vite ålägga huvudmannen att fullgöra vad som åligger honom.<p><a name="P7S2"></a></p>

Uppgift om allmän va-anläggnings verksamhetsområde skall finnas tillgänglig hos länsstyrelsen. <i>Lag (1976:842)</i>.<p><a name="P7S3"></a></p><h4 name="Brukningsrätt och avgiftsskyldighet"><a name="Brukningsrätt och avgiftsskyldighet">Brukningsrätt och avgiftsskyldighet</a></h4><p><a name="P7S4"></a></p><a class="paragraf" name="P8"><b>8 §</b></a>   Huvudman för allmän va-anläggning är skyldig att låta ägare av fastighet inom anläggningens verksamhetsområde bruka anläggningen, om fastigheten behöver anordningar för vattenförsörjning och avlopp samt behovet ej kan med större fördel tillgodoses på annat sätt.<br />
Huvudmannen är dock berättigad till det anstånd med utförandet av de för brukandet nödvändiga arbetena som behövs för att samordningen med andra arbeten ej skall väsentligt försvåras.<p><a name="P8S2"></a></p>

Huvudmannen är, trots bestämmelserna i första stycket, inte skyldig att låta en fastighet kopplas till en allmän va-anläggning innan engångsavgift enligt 27 § har betalats eller, om avgiften skall fördelas, innan godtagbar säkerhet ställts. <i>Lag (1996:508)</i>.<p><a name="P8S3"></a></p><a class="paragraf" name="P9"><b>9 §</b></a>   Ägare av fastighet inom en allmän va-anläggnings verksamhetsområde skall betala avgifter till huvudmannen, om fastigheten behöver anordningar för vattenförsörjning och avlopp samt behovet inte kan med större fördel tillgodoses på annat sätt än genom anläggningen. För obebyggd fastighet, som enligt en detaljplan är avsedd för bebyggande, skall, om inte särskilda skäl föranleder annat, behovet av anordningar för vattenförsörjning och avlopp bedömas som om fastigheten var bebyggd enligt planen.<p><a name="P9S2"></a></p>

Avgiftsskyldighet inträder, när huvudmannen upprättat förbindelsepunkt som anges i 13 § och underrättat fastighetsägaren därom. <i>Lag (1987:134)</i>.<p><a name="P9S3"></a></p><a class="paragraf" name="P10"><b>10 §</b></a>   Utöver vad som följer av 9 § har huvudmannen för en allmän va-anläggning rätt att av ägare till sådan fastighet inom en detaljplan som är avsedd för bebyggande ta ut avgift för att vatten från allmänna platser inom planområdet avleds genom anläggningen.<p><a name="P10S2"></a></p>

Avgift får inte tas ut innan åtgärder för avledandet blivit utförda. <i>Lag
(1987:134)</i>.<p><a name="P10S3"></a></p><a class="paragraf" name="P11"><b>11 §</b></a>   Ny ägare av fastighet svarar ej gentemot huvudman för avgift som förfaller till betalning före tillträdesdagen. <i>Lag (1976:842)</i>.<p><a name="P11S2"></a></p><h4 name="Anläggningen"><a name="Anläggningen">Anläggningen</a></h4><p><a name="P11S3"></a></p><a class="paragraf" name="P12"><b>12 §</b></a>   En allmän va-anläggning skall utföras och drivas så att den uppfyller de krav som från miljö- och hälsoskyddssynpunkt skall tillgodoses. Den skall vara försedd med de anordningar som krävs för att den skall fylla sitt ändamål och tillgodose skäliga anspråk på säkerhet. Om för viss bebyggelse anordningar behövs endast för vattenförsörjning eller för avlopp, skall anläggningen avpassas efter detta.<p><a name="P12S2"></a></p>

En allmän va-anläggning får inte inrättas i strid mot detaljplan, områdesbestämmelser eller andra bestämmelser för markens bebyggande eller så att ändamålsenlig bebyggelse eller lämplig planläggning försvåras. Om syftet med planen eller bestämmelserna inte motverkas, får dock mindre avvikelse göras.<p><a name="P12S3"></a></p>

Så länge en allmän va-anläggning behövs skall huvudmannen underhålla anläggningen och i övrigt se till att den på tillfredsställande sätt fyller sitt ändamål. <i>Lag (1993:417)</i>.<p><a name="P12S4"></a></p><a class="paragraf" name="P12a"><b>12 a §</b></a>   När en allmän va-anläggning eller en utvidgning av en sådan planeras skall, om anläggningen kan antas medföra en betydande miljöpåverkan, huvudmannen upprätta en miljökonsekvensbeskrivning som möjliggör en samlad bedömning av den inverkan anläggningen har på miljön, hälsan och hushållningen med naturresurerna. <i>Lag (1992:1542)</i>.<p><a name="P12aS2"></a></p><a class="paragraf" name="P13"><b>13 §</b></a>   Det åligger huvudman för allmän va-anläggning att för varje fastighet som avses i 9 § bestämma punkt, där inkoppling av fastighetens ledningar till anläggningen skall ske (förbindelsepunkt).<br />
Sådan punkt skall, om ej särskilda skäl föranleder annat, vara belägen i fastighetens omedelbara närhet. Uppgift om punktens läge skall lämnas fastighetsägaren inom sådan tid som är skälig med hänsyn till dennes intresse att kunna planera för fastighetens utnyttjande. <i>Lag
(1976:842)</i>.<p><a name="P13S2"></a></p><a class="paragraf" name="P14"><b>14 §</b></a>   I allmän va-anläggning ingår sådana ledningar och andra anordningar fram till förbindelsepunkterna som tillhör huvudmannen.<p><a name="P14S2"></a></p>

Rännsten, rännstensbrunn och ledning som förbinder sådan brunn med allmän avloppsledning samt vägdike ingår ej i allmän va-anläggning.<br /><i>Lag (1976:842)</i>.<p><a name="P14S3"></a></p><h4 name="Inlösen av va-anordningar m.m."><a name="Inlösen av va-anordningar m.m.">Inlösen av va-anordningar m.m.</a></h4><p><a name="P14S4"></a></p><a class="paragraf" name="P15"><b>15 §</b></a>   Finns för fastighet som avses i 9 § anordning för vattenförsörjning eller avlopp som kan användas för den allmänna va-anläggningen, är ägaren av anordningen skyldig att på begäran av huvudmannen låta den införlivas med anläggningen mot skälig ersättning. <i>Lag (1976:842)</i>.<p><a name="P15S2"></a></p><a class="paragraf" name="P16"><b>16 §</b></a>   Anordning för vattenförsörjning eller avlopp, som blir onyttig till följd av att allmän va-anläggning kommer till stånd eller utvidgas, skall ersättas av huvudmannen i den mån det är skäligt med hänsyn till anordningens art, ålder och skick, den fördel ägaren får av den allmänna va-anläggningen och övriga omständigheter. <i>Lag
(1976:842)</i>.<p><a name="P16S2"></a></p><h4 name="Va-installation"><a name="Va-installation">Va-installation</a></h4><p><a name="P16S3"></a></p><a class="paragraf" name="P17"><b>17 §</b></a>   Med va-installation förstås ledning som för fastighet dragits från förbindelsepunkt samt anordning som förbundits med sådan ledning.<br /><i>Lag (1976:842)</i>.<p><a name="P17S2"></a></p><a class="paragraf" name="P18"><b>18 §</b></a>   Regler om beskaffenhet av va-installation och utförande av installationsarbete finns i plan- och bygglagen (1987:10) och med stöd av nämnda lag meddelade föreskrifter. <i>Lag (1987:134)</i>.<p><a name="P18S2"></a></p><a class="paragraf" name="P19"><b>19 §</b></a>   Huvudman får ej meddela föreskrift i fråga som avses i 18 § eller om vem som har rätt att utföra installationsarbete. <i>Lag (1976:842)</i>.<p><a name="P19S2"></a></p><a class="paragraf" name="P20"><b>20 §</b></a>   När det behövs, får huvudman låta undersöka va-installation och dess brukande. <i>Lag (1976:842)</i>.<p><a name="P20S2"></a></p><h4 name="Brukande av allmän va-anläggning"><a name="Brukande av allmän va-anläggning">Brukande av allmän va-anläggning</a></h4><p><a name="P20S3"></a></p><a class="paragraf" name="P21"><b>21 §</b></a>   En allmän va-anläggning skall brukas så att det inte uppkommer olägenhet för huvudmannen eller annan samt så att det inte uppstår svårigheter för huvudmannen att uppfylla kraven från miljö- och hälsoskyddssynpunkt eller att i övrigt uppfylla sina åligganden enligt lag eller annan författning eller enligt avtal.<br /><i>Lag (1993:417)</i>.<p><a name="P21S2"></a></p><a class="paragraf" name="P22"><b>22 §</b></a>   Huvudman för allmän va-anläggning meddelar allmänna bestämmelser för anläggningens brukande. Fastighetsägares möjlighet att utnyttja anläggningen för dess ändamål får ej genom sådana bestämmelser oskäligt begränsas eller försvåras. <i>Lag (1976:842)</i>.<p><a name="P22S2"></a></p><a class="paragraf" name="P23"><b>23 §</b></a>   Om huvudmannen ändrar allmänna bestämmelser, skall berörda fastighetsägare skriftligen underrättas om ändringens innebörd och tidpunkten för ikraftträdandet i skälig tid innan ändringen träder i kraft. Motsvarande gäller när huvudmannen i annat avseende ändrar förutsättningarna för va-anläggnings brukande. <i>Lag (1976:842)</i>.<p><a name="P23S2"></a></p><h4 name="Avgifter och taxa"><a name="Avgifter och taxa">Avgifter och taxa</a></h4><p><a name="P23S3"></a></p><a class="paragraf" name="P24"><b>24 §</b></a>   Avgifter som huvudman för allmän va-anläggning tager ut får ej överskrida vad som behövs för att täcka nödvändiga kostnader för anläggningen. <i>Lag (1976:842)</i>.<p><a name="P24S2"></a></p><a class="paragraf" name="P25"><b>25 §</b></a>   Avgifter enligt 10 § får ej överskrida huvudmannens kostnad för att vatten genom anläggningen avleds från allmänna platser inom det område varom är fråga. I den mån omfattningen av platserna uppenbarligen överstiger områdets eget behov, skall kostnaden bäras av den som svarar för att platserna ställs i ordning och underhålls. <i>Lag (1987:134)</i>.<p><a name="P25S2"></a></p><a class="paragraf" name="P26"><b>26 §</b></a>   Avgiftsskyldighet skall fördelas mellan fastigheterna efter skälig och rättvis grund.<p><a name="P26S2"></a></p>

Om kostnaden för en viss fastighets eller vissa fastigheters vattenförsörjning eller avlopp på grund av särskilda förhållanden i beaktansvärd omfattning avviker från vad som i övrigt gäller inom verksamhetsområdet, bestäms engångsavgift med hänsyn till dessa skillnader.<p><a name="P26S3"></a></p>

Om det med hänsyn till vattenförsörjningen, till behovet av en tillfredsställande avloppsrening eller av andra skäl under en viss mindre del av året behövs särskilda åtgärder av säsongsbetonad karaktär vid en allmän va-anläggning, får periodiska avgifter för den delen av året bestämmas med tillämpning av en taxenivå som är högst dubbelt så hög som den som tillämpas för huvuddelen av året.<br /><i>Lag (1996:508)</i>.<p><a name="P26S4"></a></p><a class="paragraf" name="P27"><b>27 §</b></a>   Avgift skall utgå enligt taxa som huvudman utformar i överensstämmelse med de grunder som anges i 24-26 §§. Avgift kan utgå som engångsavgift och som periodiska avgifter.<p><a name="P27S2"></a></p>

Engångsavgift får ej sättas högre än att den svarar mot fastighetens andel i kostnaden för den allmänna va-anläggningens utförande. Uppgår engångsavgift till belopp som är betungande med hänsyn till fastighetens ekonomiska bärkraft och övriga omständigheter, skall, om fastighetens ägare begär det samt godtagbar säkerhet ställes, avgiften fördelas på årliga inbetalningar under viss tid, högst tio år.<p><a name="P27S3"></a></p>

Avgift skall betalas vid anfordran. På obetalt belopp utgår ränta enligt 6 § räntelagen (1975:635) från dagen för anfordran.<p><a name="P27S4"></a></p>

Skall engångsavgift fördelas på årliga inbetalningar, utgår ränta enligt 5 § räntelagen på varje del av avgiften som förfaller till betalning i framtiden från den dag då den första inbetalningen skall ske till dess ifrågavarande del av avgiften betalas eller ränta skall utgå enligt tredje stycket. <i>Lag (1976:842)</i>.<p><a name="P27S5"></a></p><h4 name="Avtal om va-frågor"><a name="Avtal om va-frågor">Avtal om va-frågor</a></h4><p><a name="P27S6"></a></p><a class="paragraf" name="P28"><b>28 §</b></a>   Huvudman kan träffa avtal med fastighetsägare om sådan va-fråga som ej regleras i allmänna bestämmelser eller taxa. <i>Lag (1976:842)</i>.<p><a name="P28S2"></a></p><h4 name="Skadeståndsskyldighet m.m."><a name="Skadeståndsskyldighet m.m.">Skadeståndsskyldighet m.m.</a></h4><p><a name="P28S3"></a></p><a class="paragraf" name="P29"><b>29 §</b></a>   Har huvudman eller fastighetsägare överskridit sin rätt eller åsidosatt sin skyldighet i förhållande till den andre, skall han återställa vad som rubbats eller fullgöra vad som eftersatts samt ersätta skadan. <i>Lag (1976:842)</i>.<p><a name="P29S2"></a></p><a class="paragraf" name="P29a"><b>29 a §</b></a>   Om avgift har betalats för utförande av en allmän va-anläggning enligt denna lag eller enligt motsvarande äldre bestämmelser, är kommunen skyldig att betala tillbaka avgiften i den mån skada uppkommer för ägaren av fastigheten genom att han, på grund av att bygglov vägras, inte kan använda fastigheten så som förutsattes när avgiften betalades.<p><a name="P29aS2"></a></p>

Kommunen är också skyldig att betala ränta enligt 5 § räntelagen
(1975:635) från den dag fastighetsägaren betalade avgiften. <i>Lag
(1987:134)</i>.<p><a name="P29aS3"></a></p><h4 name="Avstängning av vattentillförsel"><a name="Avstängning av vattentillförsel">Avstängning av vattentillförsel</a></h4><p><a name="P29aS4"></a></p><a class="paragraf" name="P30"><b>30 §</b></a>   Försummar fastighetsägare att betala avgift som avses i denna lag eller att i annat hänseende iakttaga vad som åligger honom och är försummelsen väsentlig får huvudmannen stänga av vattentillförseln till fastigheten, om han ej genom anmaning har kunnat åstadkomma rättelse och avstängning kan ske utan att olägenhet för människors hälsa uppkommer. Kostnad för avstängningsåtgärd får påföras fastighetsägaren. <i>Lag (1998:820)</i>.<p><a name="P30S2"></a></p><h4 name="Särskilda bestämmelser om vissa va-anläggningar"><a name="Särskilda bestämmelser om vissa va-anläggningar">Särskilda bestämmelser om vissa va-anläggningar</a></h4><p><a name="P30S3"></a></p><a class="paragraf" name="P31"><b>31 §</b></a>   Va-anläggning, som drives eller skall drivas av annan än kommun, kan på ansökan av denne förklaras för allmän av länsstyrelsen, om det finns behov av anläggningen från hälsoskyddssynpunkt eller från annan allmän synpunkt.<p><a name="P31S2"></a></p>

För bifall till ansökningen fordras att berörd kommun tillstyrkt denna och att sökanden såväl i ekonomiskt avseende som i övrigt har förutsättningar för att fullgöra uppgiften som huvudman för anläggningen.<p><a name="P31S3"></a></p>

Länsstyrelsen kan bestämma visst område, utöver vilket anläggningens verksamhetsområde ej får utsträckas. <i>Lag (1983:302)</i>.<p><a name="P31S4"></a></p><a class="paragraf" name="P32"><b>32 §</b></a>   Har va-anläggning förklarats för allmän enligt 31 §, får kommun, inom vars område anläggningen har sitt verksamhetsområde, utse tillsynsman för anläggningen.<p><a name="P32S2"></a></p>

Tillsynsman har tillträde till alla delar av anläggningen. Han får granska räkenskaper och övriga handlingar rörande denna. Han avger årligen berättelse över sin tillsyn till kommunen.<p><a name="P32S3"></a></p>

Förhållande som påkallar ingripande av en länsstyrelse, den eller de kommunala nämnder som fullgör uppgifter inom miljö- och hälsoskyddsområdet eller någon annan myndighet skall av tillsynsmannen anmälas till kommunen. <i>Lag (1991:1699)</i>.<p><a name="P32S4"></a></p><a class="paragraf" name="P33"><b>33 §</b></a>   Kan med skäl antagas, att huvudman för va-anläggning som förklarats för allmän enligt 31 § åsidosätter viss eller vissa fastigheters intressen eller annars driver anläggningen på mindre lämpligt sätt, kan länsstyrelsen förordna syssloman att i huvudmannens ställe och för hans räkning driva anläggningen. Syssloman kan entledigas av länsstyrelsen, när förhållandena föranleder det.<p><a name="P33S2"></a></p>

Syssloman har rätt till arvode av huvudmannen. Länsstyrelsen bestämmer arvodets belopp. <i>Lag (1976:842)</i>.<p><a name="P33S3"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P33S4"></a></p><a class="paragraf" name="P34"><b>34 §</b></a>   Den som deltar eller har deltagit i undersökning enligt 20 § får inte obehörigen röja eller utnyttja vad han därvid har fått veta om enskildas affärs- eller driftförhållanden. Vad nu har sagts gäller även syssloman med avseende på vad han har erfarit på grund av sitt uppdrag.<p><a name="P34S2"></a></p>

I det allmännas verksamhet tillämpas i stället bestämmelserna i sekretesslagen (1980:100). <i>Lag (1980:208)</i>.<p><a name="P34S3"></a></p><h4 name="Prövning av va-frågor"><a name="Prövning av va-frågor">Prövning av va-frågor</a></h4><p><a name="P34S4"></a></p><a class="paragraf" name="P35"><b>35 §</b></a>   Ärende, som enligt 2, 6, 7, 31 eller 33 § skall handläggas av länsstyrelse, tas upp av länsstyrelsen i det län, där va anläggningen har eller skall ha sitt verksamhetsområde eller huvuddelen av detta.<p><a name="P35S2"></a></p>

Länsstyrelsen kan vid behov anlita sakkunnig. Den sakkunnige har rätt till ersättning med belopp, som länsstyrelsen bestämmer.<br />
Huvudmannen för den va anläggning som ärendet rör betalar ersättningen. Om ärendet inte avser befintlig eller planerad anläggning, betalas ersättningen av kommunen.<p><a name="P35S3"></a></p>

Länsstyrelses beslut enligt 7 eller 33 § eller om ersättning till sakkunnig som avses i andra stycket får överklagas hos allmän förvaltningsdomstol.<p><a name="P35S4"></a></p>

Prövningstillstånd krävs vid överklagande till kammarrätten.<p><a name="P35S5"></a></p>

Annat beslut av länsstyrelsen enligt denna lag får överklagas hos regeringen. <i>Lag (1995:19)</i>.<p><a name="P35S6"></a></p><a class="paragraf" name="P36"><b>36 §</b></a>   Mål som anges i 37 § prövas av statens va-nämnd. Bestämmelser om nämnden finns i lagen (1976:839) om statens va-nämnd. <i>Lag (1976:842)</i>.<p><a name="P36S2"></a></p><a class="paragraf" name="P37"><b>37 §</b></a>   Va-nämnden prövar mål angående inlösen eller ersättning enligt 15 eller 16 §, mål enligt 29 a § om återbetalning av avgift samt mål som rör tvist mellan huvudman och fastighetsägare om<br />
   1. rätt att bruka allmän va-anläggning eller skyldighet att genom avgift bidraga till kostnaderna för sådan anläggning,<br />
   2. tillämpning eller tolkning av allmänna bestämmelser eller taxa,<br />
   3. giltigheten, beståndet eller rätta innebörden av avtal mellan huvudman och fastighetsägare,<br />
   4. villkor för brukande av allmän va-anläggning i den mån allmänna bestämmelser och taxa ej är tillämpliga samt avtal ej kunnat träffas,<br />
   5. fordran på avgift till huvudman för allmän va-anläggning,<br />
   6. skadestånd eller annan påföljd enligt 29 eller 30 §,<br />
   7. annan va-fråga, som avses i denna lag. <i>Lag (1996:508)</i>.<p><a name="P37S2"></a></p><a class="paragraf" name="P38"><b>38 §</b></a>   Talan om återbetalning enligt 29 a § skall väckas inom två år från det att beslutet på vilket talan grundas vann laga kraft. Talan får dock väckas senare, om skadan inte rimligen kunde förutses inom angiven tid.<br /><i>Lag (1987:134)</i>.<p><a name="P38S2"></a></p>

39 - 54 §§ har upphävts genom <i>lag (1976:842)</i>.<p><a name="P38S3"></a></p>

1995:19<p><a name="P38S4"></a></p>

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.<p><a name="P38S5"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>