<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kungörelse (1971:1016) om tillämpning av stadgan för finsk-svenska gränsälvskommissionen - SFS sfs-1971-1016</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Kungörelse (1971:1016) om tillämpning av stadgan för finsk-svenska gränsälvskommissionen</h1>
            <div class="meta-info">
                <span><strong>SFS:</strong> 1971:1016</span> •
                <span><strong>Utfärdad:</strong> 1971-12-17</span>
            </div>
        </header>

        <main class="law-content">
            <h2>Kungörelse (1971:1016) om tillämpning av stadgan för finsk-svenska gränsälvskommissionen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1971:1016<br />

<b>Departement/myndighet</b>:   
Miljödepartementet <br />  

<b>Utfärdad</b>:   
1971-12-17 <br />  


<b>Övrig text</b>:   
Endast den svenska versionen av bilagan finns med här. <br />  

<b>Upphävd</b>: 
2010-10-01<br />

<b>Författningen har upphävts genom</b>: 
SFS 2010:1098<br />


<b>Ändringsregister</b>:   
<a href="http://rkrattsbaser.gov.se/sfsr?bet=1971:1016">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1971:1016">Fulltext (Regeringskansliet)</a> 


<br />

<hr />



<div><p><a name="S1"></a></p>


Kungl. Maj:t har funnit gott förordna, att den i bilaga A till gränsälvsöverenskommelsen den 16 september 1971 mellan Sverige och Finland intagna stadgan för finsk-svenska gränsälvskommissionen skall äga tillämpning fr.o. m. den 1 januari 1972 och så länge gränsälvsöverenskommelsen är i kraft. Stadgan har den lydelse som härvid fogad bilaga utvisar.<p><a name="S2"></a></p><h4 name="Bilaga"><a name="Bilaga">Bilaga</a></h4><p><a name="S3"></a></p><h4 name="Stadga för finsk-svenska gränsälvskommissionen"><a name="Stadga för finsk-svenska gränsälvskommissionen">Stadga för finsk-svenska gränsälvskommissionen</a></h4><p><a name="S4"></a></p><h4 name="Kansli och personal"><a name="Kansli och personal">Kansli och personal</a></h4><p><a name="S5"></a></p><a class="paragraf" name="P1"><b>1 §</b></a>   För finsk-svenska gränsälvskommissionen skall finnas kansli på ort inom gränsbygden, som bestämmes av båda regeringarna gemensamt.<br />
Postadress för kommissionen skall finnas i båda staterna.<p><a name="P1S2"></a></p>

Erforderliga lokaler för kansliet tillhandahålles och bekostas av den stat där kansliet skall vara beläget.<p><a name="P1S3"></a></p><a class="paragraf" name="P2"><b>2 §</b></a>   Hos kommissionen skall finnas av kommissionen utsedd lagkunnig sekreterare. Till sekreterare bör utses person, som behärskar både finska och svenska språken. Vid behov kan flera sekreterare utses.<p><a name="P2S2"></a></p>

Därjämte skall hos kommissionen finnas anställd den övriga personal som är behövlig för göromålen på kansliet. Även denna personal utses av kommissionen.<p><a name="P2S3"></a></p><h4 name="Tjänsteåligganden, avlöning m.m."><a name="Tjänsteåligganden, avlöning m.m.">Tjänsteåligganden, avlöning m.m.</a></h4><p><a name="P2S4"></a></p><a class="paragraf" name="P3"><b>3 §</b></a>   På kommissionens ordförande ankommer att leda och övervaka beredandet av mål och ärenden. Han skall tillse, att den hos kommissionen anställda personalen fullgör sina åligganden samt att förekommande mål och ärenden utan dröjsmål kommer under behandling.<p><a name="P3S2"></a></p>

Annan medlem av kommissionen skall efter kallelse av ordföranden deltaga i kommissionens sammanträden samt i förekommande fall, genom särskilda utredningar eller undersökningar inom sitt kompetensområde, biträda vid beredande av mål och ärenden.<p><a name="P3S3"></a></p>

Ersättare skall efter ordförandens kallelse inträda i tjänstgöring vid förfall för medlem.<p><a name="P3S4"></a></p><a class="paragraf" name="P4"><b>4 §</b></a>   Sekreterare skall efter ordförandens anvisningar biträda vid beredandet av mål och ärenden, föra kommissionens protokoll och diarier, ombesörja expedition av kallelser och andra sådana handlingar, ombesörja medelsförvaltningen enligt vad som föreskrives i 12 § i denna stadga samt i övrigt biträda med göromålen på kansliet.<p><a name="P4S2"></a></p>

Övrig personal skall enligt närmare föreskrifter av ordföranden och efter sekreterares anvisningar utföra på kansliet förekommande skrivgöromål och andra arbetsuppgifter.<p><a name="P4S3"></a></p><a class="paragraf" name="P5"><b>5 §</b></a>   Medlem av kommissionen skall innan han träder i tjänstgöring ha avlagt domared eller domarförsäkran i sitt hemland.<p><a name="P5S2"></a></p><a class="paragraf" name="P6"><b>6 §</b></a>   Vad kommissionen eller dess ordförande beslutat får ej av medlem av kommissionen eller av den som tjänstgör hos kommissionen uppenbaras, förrän beslutet i vederbörlig ordning meddelats.<p><a name="P6S2"></a></p><a class="paragraf" name="P7"><b>7 §</b></a>   För medlem av kommissionen bestämmes arvode samt grunderna för resekostnads- och traktamentsersättning av regeringen i hans hemstat.<p><a name="P7S2"></a></p><a class="paragraf" name="P8"><b>8 §</b></a>   Arvode eller avlöning till kommissionens personal bestämmes av kommissionen. I fråga om anställningsvillkor i övrigt skall i tillämpliga delar gälla vad lagen i den stat där den anställda har sitt hemvist stadgar beträffande den som är anställd i allmän tjänst.<p><a name="P8S2"></a></p><h4 name="Öppethållande och mottagningstid"><a name="Öppethållande och mottagningstid">Öppethållande och mottagningstid</a></h4><p><a name="P8S3"></a></p><a class="paragraf" name="P9"><b>9 §</b></a>   Kansliet skall hållas öppet varje arbetsdag å viss av kommissionen bestämd expeditionstid.<p><a name="P9S2"></a></p>

Ordföranden eller sekreterare skall, såvitt ej hinder möter av förrättning i kommissionens tjänst eller annat behörigt skäl, finnas tillstädes på kansliet på bestämd tid minst en gång i veckan.<p><a name="P9S3"></a></p>

På kansliets dörr skall finnas anslag om expeditionstiden samt om tid då ordföranden eller sekreterare företrädesvis är att träffa där.<br />
Meddelande om expeditionstiden skall även införas i den allmänna telefonkatalogen.<p><a name="P9S4"></a></p><h4 name="Ekonomisk förvalning"><a name="Ekonomisk förvalning">Ekonomisk förvalning</a></h4><p><a name="P9S5"></a></p><a class="paragraf" name="P10"><b>10 §</b></a>   Arvode till medlem av kommissionen utbetalas i hans hemstat av myndighet som regeringen i den staten bestämmer.<p><a name="P10S2"></a></p><a class="paragraf" name="P11"><b>11 §</b></a>   Utbetalningar avseende andra kostnader för kommissionens verksamhet än sådana som omnämnes i 1 § andra stycket och 10 § sker från kommissionen. För detta ändamål skall erforderliga förskott tillställas kommissionen. Förskott skall, i regel med lika belopp från båda staterna, efter rekvisition från kommissionen utbetalas av myndighet i vardera staten som regeringen i staten bestämmer.<p><a name="P11S2"></a></p><a class="paragraf" name="P12"><b>12 §</b></a>   Medelsförvalningen för kommissionen ombesörjes av sekreterare.<p><a name="P12S2"></a></p>

Redovisning för förvaltningen skall halvårsvis av sekreterare lämnas till kommissionen för granskning. I samband med granskningen skall kommissionen fastställa den slutliga kostnadsfördelningen mellan staterna.<p><a name="P12S3"></a></p>

Kommissionen skall avlämna ett exemplar av redovisningshandlingarna till myndighet i vardera staten som regeringen i staten bestämmer. Om revision bestämmer regeringarna i båda staterna gemensamt.<p><a name="P12S4"></a></p><h4 name="Vissa bestämmelser om behandlingen av mål och ärenden"><a name="Vissa bestämmelser om behandlingen av mål och ärenden">Vissa bestämmelser om behandlingen av mål och ärenden</a></h4><p><a name="P12S5"></a></p><a class="paragraf" name="P13"><b>13 §</b></a>   Ansökningar och andra handlingar som inges eller insändes till kommissionen kan vara avfattade antingen på finska eller på svenska språket. I den mån översättning är påkallad verkställes den genom kommissionens försorg.<p><a name="P13S2"></a></p>

Kommissionens protokoll och beslut skall efter omständigheterna avfattas på ettdera eller på båda språken.<p><a name="P13S3"></a></p><a class="paragraf" name="P14"><b>14 §</b></a>   För sina sammanträden äger kommissionen enligt bestämmande av vederbörande länsstyrelse disponera erforderliga lokaler i tingshus, skola eller annan allmän byggnad. Särskilda utgifter för uppvärmning, städning och dylikt skall ersättas.<p><a name="P14S2"></a></p><a class="paragraf" name="P15"><b>15 §</b></a>   Om avgifter å kommissionens beslut och andra expeditioner meddelas bestämmelser av regeringen i den stat, där kansliet är beläget; influtna avgiftsmedel tillfaller den staten.<p><a name="P15S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>