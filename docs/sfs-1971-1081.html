<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1971:1081) om bestämning av volym och vikt
 - SFS sfs-1971-1081</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1971:1081) om bestämning av volym och vikt
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1971:1081</span> •
                <span><strong>Utfärdad:</strong> 1971-12-17</span>
            </div>
        </header>

        <main class="law-content">
            <h2>Lag (1971:1081) om bestämning av volym och vikt
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1971:1081<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
1971-12-17 <br />  


<b>Upphävd</b>: 
1994-01-01<br />

<b>Författningen har upphävts genom</b>: 
SFS 1992:1514<br />


<b>Ändringsregister</b>:   
<a href="http://rkrattsbaser.gov.se/sfsr?bet=1971:1081">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1971:1081">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna lag tillämpas på yrkesmässig handel med vara som säljs efter  volym eller vikt eller som är märkt med uppgift om sådan kvantitet. <p><a name="P1S2"></a></p>

Med färdigförpackad vara förstås i denna lag vara som utan omedelbart  samband med överlämnande till konsument inneslutits i förpackning,  avsedd att brytas först av konsumenten. <p><a name="P1S3"></a></p>

Med kontrollerat mätdon avses i denna lag mätdon som har godkänts vid  obligatorisk kontroll samt försetts med bevis om detta. Regeringen eller  den myndighet som regeringen bestämmer meddelar föreskrifter om denna  kontroll. Därvid får medges att enskild som utför underhåll eller  reparation på mätdon får besluta om godkännande av mätdon. <p><a name="P1S4"></a></p>

Har typgodkännande uppställts som villkor för godkännande av viss typ av  mätdon, får meddelat typgodkännande återkallas, om kontroll visar att  typen uppenbarligen inte uppfyller kraven för typgodkännandet.  Förordning (1986:983). <p><a name="P1S5"></a></p><a class="paragraf" name="P2"><b>2 §</b></a>   Riktigheten av volym- eller viktuppgift på färdigförpackad vara  kontrolleras genom stickprovsundersökning. Sådan undersökning göres av  myndighet, som regeringen bestämmer, och får företagas hos tillverkare,  importör, förpackare, grossist och detaljhandlare. <p><a name="P2S2"></a></p><a class="paragraf" name="P3"><b>3 §</b></a>   När andra än färdigförpackade varor säljs efter volym eller vikt i  detaljhandeln eller bränsle säljs efter volym eller vikt för direkt  uppvärmning av bostäder eller lokaler, skall kontrollerat mätdon  användas. Mätdonet skall därvid användas så att kunden utan svårighet  kan avläsa mätningsresultatet. Förordning (1986:983). <p><a name="P3S2"></a></p><a class="paragraf" name="P4"><b>4 §</b></a>   I lokaler för detaljhandel med livsmedel, där varor som säljs i lös  vikt vägs av butikspersonal först vid utgångskassa skall finnas en  kontrollerad våg som kunderna får använda för den vägning som de vill  företa. En sådan våg skall vara lämplig för ändamålet och finnas  uppställd för kunderna. <p><a name="P4S2"></a></p>

I andra lokaler för detaljhandel med livsmedel, där skyldighet finns att  ha kontrollerad våg, skall kunderna ha möjlighet att använda en sådan  för den vägning som de vill företa. Förordning (1986:983). <p><a name="P4S3"></a></p><a class="paragraf" name="P5"><b>5 §</b></a>   Tillsyn över efterlevnaden av 3 och 4 §§ utövas av myndighet som  regeringen bestämmer. <p><a name="P5S2"></a></p><a class="paragraf" name="P6"><b>6 §</b></a>   För undersökning enligt 2 § eller tillsyn enligt 5 § äger  tillsynsmyndigheten tillträde till område eller lokal, där vara  förpackas, förvaras eller säljes eller där mätningsredskap är uppställt. <p><a name="P6S2"></a></p>


Den hos vilken undersökning eller tillsyn sker är skyldig att därvid  lämna erforderligt biträde. <p><a name="P6S3"></a></p>

Det åligger polismyndighet att lämna den handräckning som behövs med  anledning av bestämmelsen i första stycket. <i>Lag (1978:276)</i>. <p><a name="P6S4"></a></p><a class="paragraf" name="P7"><b>7 §</b></a>   Förpackare eller importör som uppsåtligen eller av oaktsamhet  utbjuder till försäljning färdigförpackad vara med uppgift om större  volym eller högre vikt än den har dömes till böter, om ej gärningen är  belagd med straff i brottsbalken. <p><a name="P7S2"></a></p>

Den som uppsåtligen bryter mot 3 eller 4 § dömes till böter. <p><a name="P7S3"></a></p>

Har flera medverkat till gärning som avses i första stycket, äger 23  kap. 4 och 5 §§ brottsbalken motsvarande tillämpning. <i>Lag (1978:276)</i>. <p><a name="P7S4"></a></p><a class="paragraf" name="P8"><b>8 §</b></a>   Regeringen eller myndighet som regeringen bestämmer får i visst fall  medge undantag från 3 eller 4 § eller för vissa slag av företag  föreskriva undantag från 4 §. <i>Lag (1978:276)</i>. <p><a name="P8S2"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P8S3"></a></p>

1986:983 <p><a name="P8S4"></a></p>

Denna lag träder i kraft den 1 januari 1987. <p><a name="P8S5"></a></p>

Återkallande av typgodkännande enligt 1 § får ske endast om  typgodkännandet har meddelats efter ikraftträdandet av denna lag. <p><a name="P8S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>