<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kungl. Maj:ts Cirkulär (1971:1207)
till statsmyndigheterna om förläggning av arbete utom
stationeringsorten
 - SFS sfs-1971-1207</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Kungl. Maj:ts Cirkulär (1971:1207)
till statsmyndigheterna om förläggning av arbete utom
stationeringsorten
</h1>
            <div class="meta-info">
                <span><strong>SFS:</strong> 1971:1207</span> •
                <span><strong>Utfärdad:</strong> 1971-12-17</span>
            </div>
        </header>

        <main class="law-content">
            <h2>Kungl. Maj:ts Cirkulär (1971:1207)
till statsmyndigheterna om förläggning av arbete utom
stationeringsorten
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1971:1207<br />

<b>Departement/myndighet</b>:   
Civildepartementet RS1 <br />  

<b>Utfärdad</b>:   
1971-12-17 <br />  


<b>Upphävd</b>: 
1988-01-01<br />

<b>Författningen har upphävts genom</b>: 
SFS 1987:1102<br />


<b>Ändringsregister</b>:   
<a href="http://rkrattsbaser.gov.se/sfsr?bet=1971:1207">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1971:1207">Fulltext (Regeringskansliet)</a> 


<br />

<hr />



<div><p><a name="S1"></a></p>


Kungl. Maj:t har den 10 december 1971 utfärdat kungörelse (1971:1041) om ändring i allmänna verksstadgan (1965:600). Ändringen innebär bl.a. att myndighet endast om särskilda skäl föreligger får medge att arbete förlägges till annan plats utom arbetsplatsen än hemmet.<p><a name="S2"></a></p>

I anslutning härtill föreskriver Kungl. Maj:t följande.<p><a name="S3"></a></p>

Myndighet bör iakttaga återhållsamhet vid prövning av frågor om förläggande av arbetet utom stationeringsorten. Sådan förläggning av arbetet bör medges endast om de extra kostnader som detta kan medföra är försvarliga med hänsyn till de fördelar som kan vinnas.<p><a name="S4"></a></p>

Som skäl för förläggning av arbetet utom stationeringsorten bör kunna godtagas att arbetet kräver speciell utrustning som finns endast på viss plats, att tjänstemän med olika stationeringsorter samtidigt skall deltaga i arbetet eller att antalet deltagare i arbetet är så stort att myndighetens egna lokaler ej räcker till och lämplig lokal ej kan anskaffas på stationeringsorten. Vidare kan arbetets svårighetsgrad, tidsnöd och andra liknande omständigheter kräva sådan avskildhet som ej kan beredas på stationeringsorten. Det ankommer emellertid på myndigheten att planera sin verksamhet så att tjänstgöring utanför stationeringsorten normalt ej behöver ske på grund av tidsnöd.<p><a name="S5"></a></p>

Bedömes förläggning utanför stationeringsorten behövlig, skall myndigheten tillse att de extra kostnader som följer med en sådan förläggning av arbetet icke blir högre än som är motiverat med hänsyn till syftet med arbetets förläggande utanför stationeringsorten. Arbetet på förläggningsorten skall planeras och drivas så att vistelsetiden utanför stationeringsorten ej blir längre än nödvändigt.<p><a name="S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>