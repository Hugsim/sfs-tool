<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Skattebrottslag (1971:69) - SFS sfs-1971-69</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Skattebrottslag (1971:69)</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1971:69</span> •
                <span><strong>Utfärdad:</strong> 1971-04-02</span>
            </div>
        </header>

        <main class="law-content">
            <h2>Skattebrottslag (1971:69)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1971:69<br />

<b>Departement/myndighet</b>:   
Finansdepartementet S3 <br />  

<b>Utfärdad</b>:   
1971-04-02 <br />  


<b>Ändrad</b>:   
t.o.m. SFS 2025:153<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1971:69">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1971:69">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna lag gäller i fråga om skatt och, om så särskilt  föreskrivs, annan avgift till det allmänna som inte betecknas  som skatt. <p><a name="P1S2"></a></p>

Lagen tillämpas inte i fråga om <br />
   1. gärningar som är belagda med straff i lagen (2000:1225) om  straff för smuggling,<br />
   2. skatt enligt lagen (2014:1470) om beskattning av viss  privatinförsel av cigaretter, och<br />
   3. skattetillägg, ränta, dröjsmålsavgift, förseningsavgift  eller liknande avgift.<p><a name="P1S3"></a></p>

I tullbefogenhetslagen (2024:710) finns bestämmelser om  utredning och lagföring av brott som avses i 2-4 §§, om  brottet rör skatt enligt lagen (1994:1776) om skatt på energi,  lagen (2022:155) om tobaksskatt eller lagen (2022:156) om  alkoholskatt. <i>Lag (2024:718)</i>.<p><a name="P1S4"></a></p><a class="paragraf" name="P2"><b>2 §</b></a>   Den som på annat sätt än muntligen uppsåtligen lämnar oriktig uppgift till myndighet eller underlåter att till myndighet lämna deklaration, kontrolluppgift eller annan föreskriven uppgift och därigenom ger upphov till fara för att skatt undandras det allmänna eller felaktigt tillgodoräknas eller återbetalas till honom själv eller annan döms för skattebrott till fängelse i högst två år.<br /><i>Lag (1996:658)</i>.<p><a name="P2S2"></a></p><a class="paragraf" name="P3"><b>3 §</b></a>   Om brott som avses i 2 § är att anse som ringa, döms för skatteförseelse till böter. <i>Lag (1996:658)</i>.<p><a name="P3S2"></a></p><a class="paragraf" name="P4"><b>4 §</b></a>   Om brott som avses i 2 § är att anse som grovt, döms för grovt skattebrott till fängelse, lägst sex månader och högst sex år.<p><a name="P4S2"></a></p>

Vid bedömande om brottet är grovt skall särskilt beaktas om det rört mycket betydande belopp, om gärningsmannen använt falska handlingar eller vilseledande bokföring eller om förfarandet ingått som ett led i en brottslighet som utövats systematiskt eller i större omfattning eller i annat fall varit av synnerligen farlig art. <i>Lag (1996:658)</i>.<p><a name="P4S3"></a></p><a class="paragraf" name="P5"><b>5 §</b></a>   Den som på annat sätt än muntligen av grov oaktsamhet lämnar oriktig uppgift till myndighet och därigenom ger upphov till fara för att skatt undandras det allmänna eller felaktigt tillgodoräknas eller återbetalas till honom själv eller annan döms för vårdslös skatteuppgift till böter eller fängelse i högst ett år.<p><a name="P5S2"></a></p>

Om gärningen med hänsyn till skattebeloppet och övriga omständigheter är av mindre allvarlig art, skall inte dömas till ansvar enligt första stycket. <i>Lag (1996:658)</i>.<p><a name="P5S3"></a></p><a class="paragraf" name="P6"><b>6 §</b></a>   Den som uppsåtligen eller av grov oaktsamhet underlåter att fullgöra skyldighet att göra skatteavdrag på sätt som föreskrivs i skatteförfarandelagen (2011:1244) döms för skatteavdragsbrott till böter eller fängelse i högst ett år.<p><a name="P6S2"></a></p>

I ringa fall ska inte dömas till ansvar enligt första stycket.<br /><i>Lag (2011:1247)</i>.<p><a name="P6S3"></a></p><a class="paragraf" name="P7"><b>7 §</b></a>   Den som, i annat fall än som avses i 2 §, på annat sätt än muntligen uppsåtligen lämnar oriktig uppgift till<br />
   1. myndighet, om uppgiften rör förhållande som har betydelse för skyldigheten för honom eller annan att betala skatt,<br />
   2. någon som är skyldig att för honom innehålla skatt eller lämna kontrolluppgift eller motsvarande underrättelse, om uppgiften rör förhållande som har betydelse för skyldighetens fullgörande eller för skyldigheten för honom eller annan att betala skatt,<br />
döms för skatteredovisningsbrott till böter eller fängelse i högst sex månader.<p><a name="P7S2"></a></p>

Detsamma gäller den som, i annat fall än som avses i 2 §, uppsåtligen underlåter att lämna en föreskriven uppgift angående sådant förhållande som anges i första stycket 1 eller 2 till någon som avses där. Detta gäller dock endast under förutsättning att uppgiften ska lämnas utan föreläggande eller anmaning och inte avser egen inkomstdeklaration.<p><a name="P7S3"></a></p>

I ringa fall ska inte dömas till ansvar enligt första eller andra stycket. <i>Lag (2011:1247)</i>.<p><a name="P7S4"></a></p><a class="paragraf" name="P8"><b>8 §</b></a>   Den som av grov oaktsamhet begår gärning som avses i 7 § första stycket 2 eller andra stycket döms för vårdslös skatteredovisning till böter eller fängelse i högst sex månader.<p><a name="P8S2"></a></p>

I ringa fall skall inte dömas till ansvar enligt första stycket.<br /><i>Lag (1996:658)</i>.<p><a name="P8S3"></a></p><a class="paragraf" name="P9"><b>9 §</b></a>   Har upphävts  genom <i>lag (1996:658)</i>.<p><a name="P9S2"></a></p><a class="paragraf" name="P10"><b>10 §</b></a>   Den som uppsåtligen eller av grov oaktsamhet åsidosätter bokföringsskyldighet eller sådan skyldighet att föra och bevara räkenskaper, som föreskrivs för vissa uppgiftsskyldiga och därigenom ger upphov till fara för att myndighets kontrollverksamhet vid beräkning eller uppbörd av skatt eller avgift allvarligt försvåras, döms för försvårande av skattekontroll till böter eller fängelse i högst två år eller, om brottet är grovt, till fängelse i lägst sex månader och högst fyra år.<p><a name="P10S2"></a></p>

I ringa fall döms ej till ansvar enligt första stycket.<br /><i>Lag (1996:658)</i>.<p><a name="P10S3"></a></p><a class="paragraf" name="P11"><b>11 §</b></a>   För förberedelse eller stämpling till grovt skattebrott  döms det till ansvar enligt 23 kap. brottsbalken.<br /><i>Lag (2016:511)</i>.<p><a name="P11S2"></a></p><a class="paragraf" name="P12"><b>12 §</b></a>   Den som på eget initiativ vidtar åtgärd som leder  till att skatten kan påföras, tillgodoräknas eller  återbetalas med rätt belopp, döms inte till ansvar enligt 
2-8 §§. <p><a name="P12S2"></a></p>

Ansvar enligt 10 § inträder inte för den som på eget  initiativ uppfyller skyldighet som där avses.<p><a name="P12S3"></a></p>

En vidtagen åtgärd enligt första stycket anses inte vara på  eget initiativ om<br />
   1. Skatteverket har informerat om att verket ska genomföra en  generell kontroll, <br />
   2. åtgärden har en koppling till den generella kontrollen,  och<br />
   3. åtgärden vidtas först två månader efter utgången av den  månad då Skatteverket informerade om den generella  kontrollen. <i>Lag (2018:564)</i>.<p><a name="P12S4"></a></p><a class="paragraf" name="P13"><b>13 §</b></a>   Åtal för brott enligt 3 § får väckas endast om det är  påkallat av särskilda skäl. Detsamma gäller åtal för brott  enligt 2, 5 och 6 §§, om <br />
   1. det undandragna skattebeloppet understiger två  prisbasbelopp, och<br />
   2. en felaktighet eller passivitet som skulle omfattas av  åtalet även kan läggas till grund för beslut om skattetillägg  för samma person.<p><a name="P13S2"></a></p>

Med prisbasbelopp avses det prisbasbelopp enligt 2 kap. 6 och 
7 §§ socialförsäkringsbalken som gällde det år då brottet  begicks. <i>Lag (2015:634)</i>.<p><a name="P13S3"></a></p><a class="paragraf" name="P13a"><b>13 a §</b></a>   Bestämmelserna om brottsvinstförverkande i 36 kap.  brottsbalken ska inte tillämpas i fråga om brott enligt denna  lag.<p><a name="P13aS2"></a></p>

Första stycket gäller inte brottsvinst från förberedelse till  grovt skattebrott eller vad någon har tagit emot som  ersättning för kostnader i samband med ett sådant brott.<br /><i>Lag (2024:799)</i>.<p><a name="P13aS3"></a></p><a class="paragraf" name="P13b"><b>13 b §</b></a>   Om Skatteverket har beslutat att ta ut skattetillägg av  en fysisk person, får åklagaren inte väcka åtal, utfärda  strafföreläggande eller besluta om åtalsunderlåtelse för samma  person i fråga om den felaktighet eller passivitet som ligger  till grund för beslutet om skattetillägg.<p><a name="P13bS2"></a></p>

Om Skatteverket har krävt en fysisk person på betalning av ett  skattetillägg eller en rapportavgift som avser en juridisk  person eller om en överenskommelse om betalningsskyldighet  enligt 59 kap. 19 § skatteförfarandelagen (2011:1244) har  träffats och fullföljts inom rätt tid, får åklagaren inte  väcka åtal, utfärda strafföreläggande eller besluta om  åtalsunderlåtelse för samma fysiska person i fråga om den  felaktighet eller passivitet som ligger till grund för  beslutet om skattetillägg eller rapportavgift. <i>Lag (2023:876)</i>.<p><a name="P13bS3"></a></p><a class="paragraf" name="P14"><b>14 §</b></a>   Trots 35 kap. 2 § brottsbalken får påföljd för brott  enligt 3 och 5-8 §§ dömas ut, om den misstänkte häktats, fått  del av åtal eller godkänt ett strafföreläggande för brottet  inom fem år från brottet. Om den bokföringsskyldige eller den  uppgiftsskyldige vid brott som avses i 10 § har blivit föremål  för revision av Skatteverket inom fem år från brottet, ska de  i 35 kap. 2 § brottsbalken angivna tiderna räknas från den dag  då revisionen beslutades.<p><a name="P14S2"></a></p>

Påföljd får dömas ut för brott enligt denna lag även om den  misstänkte inte fått del av åtal för brottet inom den tid som  anges i 35 kap. 2 § brottsbalken eller första stycket denna  paragraf, om den misstänkte inom samma tid har delgetts  underrättelse om att han eller hon är skäligen misstänkt för  brottet. Underrättelsen ska ha skett under en förundersökning  som senare lett till allmänt åtal mot den misstänkte för  brottet. Den ska ha utfärdats av åklagaren och ange de  omständigheter som utgör grund för misstanken. Delgivningen  ska ha skett på det sätt som gäller för delgivning av stämning  i brottmål. Om ett mål avvisas eller avskrivs mot någon sedan  han eller hon delgetts misstanke om brott enligt detta stycke,  ska delgivning av underrättelsen inte anses ha skett när  frågan om preskription avgörs. <i>Lag (2025:153)</i>.<p><a name="P14S3"></a></p><a class="paragraf" name="P14a"><b>14 a §</b></a>   För brott enligt 2 eller 4 § får rätten på ansökan av  åklagaren besluta om förlängning av den tid som anges i 
35 kap. 2 § brottsbalken. Beslut om förlängning får meddelas,  om stämning eller underrättelse enligt 14 § andra stycket  avseende sådant brott inte har kunnat delges den misstänkte på  grund av att han eller hon<br />
   1. har saknat känd hemvist och det inte har kunnat klarläggas  var han eller hon uppehållit sig,<br />
   2. inte har kunnat anträffas på känd hemvist i Sverige och det  inte har kunnat klarläggas var han eller hon uppehållit sig  och det kan antas att han eller hon hållit sig undan, eller<br />
   3. har stadigvarande vistats utomlands.<p><a name="P14aS2"></a></p>

Förlängningstiden ska bestämmas med hänsyn till vad som kan  antas behövas för att delgivning ska ske med den misstänkte,  dock till minst sex månader. Om det visar sig att den bestämda  tiden är otillräcklig, får rätten på ansökan av åklagaren  medge ytterligare förlängning.<p><a name="P14aS3"></a></p>

Förlängning enligt denna paragraf får inte omfatta längre tid  än sammanlagt fem år. <i>Lag (2025:153)</i>.<p><a name="P14aS4"></a></p><a class="paragraf" name="P14b"><b>14 b §</b></a>   En ansökan enligt 14 a § skall ha kommit in till tingsrätten före utgången av den tid som begärs förlängd.<p><a name="P14bS2"></a></p>

Har ansökningen getts in i rätt tid, bortfaller möjligheten att ådöma påföljd för brottet tidigast när beslut på grund av ansökningen föreligger. Om ansökningen inte bifalls, skall i fråga om möjligheten att ådöma påföljd så anses som om någon ansökan inte har gjorts. <i>Lag
(1985:105)</i>.<p><a name="P14bS3"></a></p><a class="paragraf" name="P14c"><b>14 c §</b></a>   Tingsrättens handläggning av mål enligt 14-a § är skriftlig.<br />
I handläggningen får ingå muntlig förhandling när det kan antas vara till fördel för utredningen. Den misstänkte och hans försvarare skall beredas tillfälle att yttra sig över åklagarens ansökan om så kan ske.<p><a name="P14cS2"></a></p>

Beslut varigenom en domstol lämnat en ansökan enligt 14 a § utan bifall får inte överklagas. Beslut av tingsrätt att medge förlängning enligt 14 a § får överklagas. Överklagandet skall ha kommit in inom två veckor från den dag då den misstänkte, på sätt som gäller för delgivning av stämning i brottmål, delgavs beslutet.<p><a name="P14cS3"></a></p>

I övrigt skall vad som är föreskrivet i rättegångsbalken rörande brottmål gälla i tillämpliga delar. <i>Lag (1996:658)</i>.<p><a name="P14cS4"></a></p><a class="paragraf" name="P15"><b>15 §</b></a>   Har ett mål om brott enligt denna lag samband med en fråga om skatt eller avgift som är anhängig vid en förvaltningsdomstol eller en förvaltningsmyndighet, får handläggningen av brottmålet vila i avvaktan på utgången i skatte- eller avgiftsfrågan endast om det är av avgörande betydelse för prövningen av målet att den frågan avgörs först.<p><a name="P15S2"></a></p>

I mål som avses i första stycket skall rätten samråda med förvaltningsdomstolen eller förvaltningsmyndigheten rörande målets handläggning, om det inte är obehövligt. <i>Lag (1985:416)</i>.<p><a name="P15S3"></a></p><a class="paragraf" name="P16"><b>16 §</b></a>   En fråga om skatt eller avgift som är anhängig vid en förvaltningsdomstol eller en förvaltningsmyndighet skall där handläggas med förtur, om handläggningens resultat är av väsentlig betydelse för en förundersökning angående brott enligt denna lag eller ett åtal för sådant brott.<p><a name="P16S2"></a></p>

Åklagaren skall se till att den domstol eller myndighet som avses i första stycket underrättas om sådana omständigheter som kan vara av betydelse för frågan om förtursbehandling. <i>Lag (1983:460)</i>.<p><a name="P16S3"></a></p><a class="paragraf" name="P17"><b>17 §</b></a>   Förvaltningsmyndigheter som handlägger frågor om skatter eller avgifter skall göra anmälan till åklagaren så snart det finns anledning att anta att brott enligt denna lag har begåtts. Detta gäller dock inte om det kan antas att brottet inte kommer att medföra påföljd enligt denna lag eller om anmälan av annat skäl inte behövs. Skatteverket får fullgöra anmälningsskyldigheten till enhet inom verket som skall medverka vid brottsutredning, om det inte finns skäl att anta att brottet föranleder annan påföljd än böter och den misstänkte kan antas erkänna gärningen. Detta gäller dock endast om den misstänkte fyllt tjugoett år.<p><a name="P17S2"></a></p>

Har i lag eller förordning meddelats bestämmelse som avviker från föreskrifterna i första stycket gäller den bestämmelsen.<br /><i>Lag (2003:682)</i>.<p><a name="P17S3"></a></p><br /><h3 name="overgang"><a name="overgang">Övergångsbestämmelser</a></h3>
1971:69<p><a name="P17S2"></a></p>

Denna lag träder i kraft den 1 januari 1972, då skattestrafflagen
(1943:313) skall upphöra att gälla. Den upphävda lagen gäller dock fortfarande i fråga om gärning som begåtts före ikraftträdandet.<p><a name="P17S3"></a></p>

1975:1180<p><a name="P17S4"></a></p>

Denna lag träder i kraft den 1 januari 1976. Äldre lydelse av 1 § gäller dock fortfarande i fråga om gärning som begåtts före ikraftträdandet.<p><a name="P17S5"></a></p>

1981:1157<p><a name="P17S6"></a></p>

Denna lag träder i kraft den 1 januari 1982. Den äldre lydelsen av 1 §
gäller fortfarande i fråga om skatter och avgifter som belöper på tid före ikraftträdandet.<p><a name="P17S7"></a></p>

1983:220<p><a name="P17S8"></a></p>

Denna lag träder i kraft en vecka efter den dag då lagen enligt uppgift på den kommit ut från trycket i Svensk författningssamling. Den äldre lydelsen av 1 § gäller fortfarande i fråga om skatter och avgifter som belöper på tid före ikraftträdandet.<p><a name="P17S9"></a></p>

1984:169<p><a name="P17S10"></a></p>

Denna lag träder i kraft den 1 juli 1984. Den äldre lydelsen av 1 §
gäller fortfarande i fråga om skatt som belöper på tid före ikraftträdandet.<p><a name="P17S11"></a></p>

1984:1059<p><a name="P17S12"></a></p>

Denna lag träder i kraft den 1 januari 1985. Äldre bestämmelser gäller dock fortfarande i fråga om avgift enligt lagen (1982:1194) om hyreshusavgift.<p><a name="P17S13"></a></p>

1985:105<p><a name="P17S14"></a></p>

Denna lag träder i kraft den 1 juli 1985.<p><a name="P17S15"></a></p>

De nya bestämmelserna i 14 § andra stycket och 14 a § tillämpas även på brott som har begåtts före ikraftträdandet, om inte möjligheten att ådöma påföljd har bortfallit dessförinnan enligt äldre bestämmelser.<br />
Såvitt gäller underrättelse om brottsmisstanke tillämpas de nya bestämmelserna endast på underrättelser som delges efter ikraftträdandet.<p><a name="P17S16"></a></p>

1991:700<p><a name="P17S17"></a></p>

Denna lag träder i kraft, i fråga om 1 § första stycket 1 avseende lagen
(1991:687) om särskild löneskatt på pensionskostnader den 1 juli 1991, och i övrigt den 1 januari 1992.<p><a name="P17S18"></a></p>

1992:629<p><a name="P17S19"></a></p>

Denna lag träder i kraft den 1 januari 1993. Äldre föreskrifter gäller dock fortfarande i fråga om restavgift.<p><a name="P17S20"></a></p>

1994:207<p><a name="P17S21"></a></p>

Denna lag träder i kraft den 1 juli 1994. Den äldre lydelsen av 1 §
gäller dock fortfarande i fråga om mervärdesskatt som belöper på tid före ikraftträdandet.<p><a name="P17S22"></a></p>

1994:1787<p><a name="P17S23"></a></p>

Denna lag träder i kraft den 1 januari 1995 såvitt avser 1 § första stycket 3 och i övrigt samtidigt med lagen (1994:1500) med anledning av Sveriges anslutning till Europeiska unionen. Den äldre lydelsen av 1 § första stycket 3 gäller dock fortfarande i fråga om avgift enligt lagen (1992:1745) om allmän sjukförsäkringsavgift och lagen (1993:1441) om allmän avgift för finansiering av kontantförmåner vid arbetslöshet.<p><a name="P17S24"></a></p>

1995:1669<p><a name="P17S25"></a></p>

Denna lag träder i kraft den 1 juli 1996. Den äldre lydelsen av 1 §
gäller dock fortfarande i fråga om gärningar som begåtts före ikraftträdandet.<p><a name="P17S26"></a></p>

1996:658<p><a name="P17S27"></a></p>

Denna lag träder i kraft den 1 juli 1996. Äldre bestämmelser tillämpas dock fortfarande i fråga om gärningar som begåtts före ikraftträdandet.<p><a name="P17S28"></a></p>

1997:486<p><a name="P17S29"></a></p>

Denna lag träder i kraft den 1 november 1997. Äldre föreskrifter gäller fortfarande i fråga om avgiftstillägg för utgiftsåret 1997 och tidigare år.<p><a name="P17S30"></a></p>

2003:805<p><a name="P17S31"></a></p>

Denna lag träder i kraft den 1 januari 2004. Äldre föreskrifter gäller fortfarande för förhållanden som hänför sig till tiden före ikraftträdandet.<p><a name="P17S32"></a></p>

2011:1247<br />
   1. Denna lag träder i kraft den 1 januari 2012.<br />
   2. Äldre bestämmelser gäller fortfarande i fråga om gärningar som har begåtts före ikraftträdandet.<br />
   3. Den nya bestämmelsen i 7 § andra stycket tillämpas på beskattningsår som börjar efter den 31 januari 2012.<br />
Bestämmelsen tillämpas även på förlängda räkenskapsår som avslutas efter utgången av 2012 och på förkortade räkenskapsår som både påbörjas och avslutas under 2012.<br />
   4. Bestämmelserna i 12 § i dess nya lydelse tillämpas på åtgärder som vidtas efter ikraftträdandet, oavsett när gärningen har begåtts.<p><a name="P17S33"></a></p>

2018:564<br />
   1. Denna lag träder i kraft den 1 augusti 2018.<br />
   2. Bestämmelserna i 12 § i den nya lydelsen tillämpas första  gången på åtgärder som vidtas efter ikraftträdandet och som  har en koppling till sådan information om generell kontroll  som Skatteverket har lämnat efter ikraftträdandet.<p><a name="P17S34"></a></p>

2025:153<br />
   1. Denna lag träder i kraft den 1 april 2025. <br />
   2. Bestämmelserna i 14 § första stycket i den nya lydelsen  tillämpas även på brott som har begåtts före ikraftträdandet,  om inte möjligheten att döma till påföljd har bortfallit  dessförinnan enligt äldre bestämmelser. <br />
   3. Punkt 2 gäller inte bestämmelsen om att godkännandet av ett  strafföreläggande utgör en preskriptionshindrande åtgärd.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>