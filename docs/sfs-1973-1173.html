<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Kreditupplysningslag (1973:1173) - SFS sfs-1973-1173</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Kreditupplysningslag (1973:1173)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1973:1173</span> •
                <span><strong>Utfärdad:</strong> 1973-12-14</span>
            </div>
        </header>

        <main class="law-content">
            <h2>Kreditupplysningslag (1973:1173)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1973:1173<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
1973-12-14 <br />  


<b>Omtryck</b>:   
SFS 1981:737 <br />  

<b>Ändrad</b>:   
t.o.m. SFS 2025:597<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1973:1173">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1973:1173">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller kreditupplysningsverksamhet som innebär  att någon, utom i enstaka fall, lämnar kreditupplysningar mot  ersättning eller som ett led i näringsverksamhet. Lagen gäller  också annan kreditupplysningsverksamhet, om den är av större  omfattning.<p><a name="P1S2"></a></p>

Lagen gäller inte när en myndighet lämnar ut uppgifter med  stöd av lag, förordning eller ett särskilt beslut av  regeringen eller en myndighet som regeringen har bestämt.<p><a name="P1S3"></a></p>

Lagen gäller inte heller för förmedling av kreditupplysningar  mellan företag inom samma koncern, utom när upplysningen  lämnas av ett företag som har tillstånd av  Integritetsskyddsmyndigheten enligt 3 § första stycket.<br /><i>Lag (2020:1109)</i>.<p><a name="P1S4"></a></p><a class="paragraf" name="P1a"><b>1 a §</b></a>   Denna lag innehåller, i den del den avser behandling  av personuppgifter, bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning), här benämnd EU:s  dataskyddsförordning.<p><a name="P1aS2"></a></p>

Vid sådan behandling av personuppgifter som omfattas av EU:s  dataskyddsförordning gäller även lagen (2018:218) med  kompletterande bestämmelser till EU:s dataskyddsförordning  och föreskrifter som har meddelats i anslutning till den  lagen, om inte annat följer av denna lag eller föreskrifter  som regeringen har meddelat i anslutning till lagen.<br /><i>Lag (2018:405)</i>.<p><a name="P1aS3"></a></p><a class="paragraf" name="P2"><b>2 §</b></a>   Med kreditupplysning avses i denna lag uppgifter, omdömen eller råd som lämnas till ledning för bedömning av någon annans kreditvärdighet eller vederhäftighet i övrigt i ekonomiskt hänseende. Uppgifter, omdömen eller råd som lämnas till någon för att användas i dennes kreditupplysningsverksamhet anses dock inte som kreditupplysning.<p><a name="P2S2"></a></p>

Med näringsidkare avses i denna lag även den som, utan att driva näringsverksamhet, har ett så väsentligt inflytande i en viss verksamhet att uppgifter om hans egna förhållanden behövs för att belysa verksamhetens ekonomiska ställning. <i>Lag (1997:556)</i>.<p><a name="P2S3"></a></p><h4 name="Tillstånd m.m."><a name="Tillstånd m.m.">Tillstånd m.m.</a></h4><p><a name="P2S4"></a></p><a class="paragraf" name="P3"><b>3 §</b></a>   Kreditupplysningsverksamhet får bedrivas endast efter  tillstånd av Integritetsskyddsmyndigheten.<p><a name="P3S2"></a></p>

Integritetsskyddsmyndighetens tillstånd behövs dock inte för  följande företag, om deras grundläggande tillstånd omfattar  kreditupplysningsverksamhet:<br />
   1. ett svenskt kreditinstitut, <br />
   2. ett utländskt kreditinstitut som driver verksamhet i  Sverige enligt 4 kap. 1 eller 2 § lagen (2004:297) om bank-  och finansieringsrörelse, eller <br />
   3. ett utländskt kreditinstitut som har tillstånd att driva  verksamhet i Sverige enligt 4 kap. 4 § lagen om bank- och  finansieringsrörelse.<p><a name="P3S3"></a></p>

Ett företag som avses i andra stycket 1 eller 3 får börja  bedriva kreditupplysningsverksamhet två månader efter det att  Integritetsskyddsmyndigheten har tagit emot en anmälan från  företaget om att det avser att bedriva sådan verksamhet.<p><a name="P3S4"></a></p>

Tillstånd behövs inte för kreditupplysningsverksamhet, i den  mån den bedrivs genom offentliggörande av kreditupplysning på  ett sådant sätt som avses i tryckfrihetsförordningen eller  yttrandefrihetsgrundlagen. <i>Lag (2020:1109)</i>.<p><a name="P3S5"></a></p><a class="paragraf" name="P4"><b>4 §</b></a>   Tillstånd att bedriva kreditupplysningsverksamhet får  meddelas endast om verksamheten kan antas bli bedriven på ett  sakkunnigt och omdömesgillt sätt.<p><a name="P4S2"></a></p>

Integritetsskyddsmyndigheten får besluta om villkor för hur  ett företags kreditupplysningsverksamhet ska bedrivas och om  skyldighet för ett företag att anmäla ändring av förhållanden  som har betydelse för rätten att bedriva verksamheten.<br /><i>Lag (2020:1109)</i>.<p><a name="P4S3"></a></p><h4 name="Verksamhetens bedrivande m.m."><a name="Verksamhetens bedrivande m.m.">Verksamhetens bedrivande m.m.</a></h4><p><a name="P4S4"></a></p><a class="paragraf" name="P5"><b>5 §</b></a>   Kreditupplysningsverksamhet ska bedrivas så att den  inte leder till otillbörligt intrång i personlig integritet  genom innehållet i de upplysningar som förmedlas eller på  annat sätt eller till att oriktiga eller missvisande  uppgifter lagras eller lämnas ut. För sådan behandling av  personuppgifter som omfattas av EU:s dataskyddsförordning  gäller i stället artikel 5 i den förordningen.<p><a name="P5S2"></a></p>

Uppgifter om fysiska personer får samlas in endast för  kreditupplysningsändamål.<p><a name="P5S3"></a></p>

Vid helt eller delvis automatiserad behandling av uppgifter  om juridiska personer ska den som bedriver  kreditupplysningsverksamhet vidta lämpliga tekniska och  organisatoriska säkerhetsåtgärder för att hindra att  behandlingen sker på ett otillåtet sätt och att uppgifterna  utsätts för otillåten insyn. Bestämmelser om säkerheten vid  behandling av personuppgifter finns i EU:s  dataskyddsförordning.<p><a name="P5S4"></a></p>

I kreditupplysningsverksamhet får personuppgifter behandlas  utan samtycke. Den registrerade har inte rätt att göra  invändningar enligt artikel 21.1 i EU:s dataskyddsförordning  mot behandlingen.<p><a name="P5S5"></a></p>

Andra stycket tillämpas inte i den utsträckning det skulle  strida mot bestämmelserna i tryckfrihetsförordningen eller  yttrandefrihetsgrundlagen. <i>Lag (2018:405)</i>.<p><a name="P5S6"></a></p><h4 name="Informationsutbyte"><a name="Informationsutbyte">Informationsutbyte</a></h4><p><a name="P5S7"></a></p><a class="paragraf" name="P5a"><b>5 a §</b></a>   Vad som gäller om tystnadsplikt i verksamheten hos  svenska kreditinstitut, betalningsinstitut, institut för  elektroniska pengar, värdepappersbolag och företag som med  tillstånd driver verksamhet enligt lagen (2016:1024) om  verksamhet med bostadskrediter, hindrar inte att uppgifter om  lämnade krediter, betalningsförsummelser och kreditmissbruk  utväxlas för kreditupplysningsändamål inom en krets som utgörs  av dessa företag samt sådana företag som har tillstånd av  Integritetsskyddsmyndigheten enligt 3 § första stycket.<p><a name="P5aS2"></a></p>

I den krets som anges i första stycket ingår även utländska  kreditinstitut som avses i 4 kap. 1, 2, 4 och 6 §§ lagen 
(2004:297) om bank- och finansieringsrörelse, utländska  företag som avses i 3 kap. 26 och 27 §§ lagen (2010:751) om  betaltjänster, utländska företag som avses i 3 kap. 26-28 §§  lagen (2011:755) om elektroniska pengar, utländska företag som  avses i 4 kap. 1 och 4 §§ lagen (2007:528) om  värdepappersmarknaden och utländska företag som avses i 1 kap. 
3 § lagen om verksamhet med bostadskrediter.<p><a name="P5aS3"></a></p>

Bestämmelser om användningen av uppgifter om  betalningsförsummelser och kreditmissbruk finns även i 7 §.<br /><i>Lag (2025:597)</i>.<p><a name="P5aS4"></a></p><h4 name="Känsliga uppgifter m.m."><a name="Känsliga uppgifter m.m.">Känsliga uppgifter m.m.</a></h4><p><a name="P5aS5"></a></p><a class="paragraf" name="P6"><b>6 §</b></a>   Personuppgifter som avses i artikel 9.1 i EU:s  dataskyddsförordning (känsliga personuppgifter) får inte  behandlas i kreditupplysningsverk-samhet. Det hindrar inte att  uppgifter om förvaltarskap enligt 11 kap. 7 § föräldrabalken  behandlas.<p><a name="P6S2"></a></p>

Uppgifter om lagöverträdelser som innefattar brott, domar i  brottmål, straffprocessuella tvångsmedel eller administrativa  frihetsberövanden får inte utan medgivande av  Integritetsskyddsmyndigheten behandlas i  kreditupplysningsverksamhet. Ett medgivande får lämnas endast  om det finns synnerliga skäl för det.<p><a name="P6S3"></a></p>

Andra stycket hindrar inte att uppgifter om  betalningsförsummelser, kreditmissbruk eller näringsförbud  behandlas i kreditupplysningsverksamhet. <i>Lag (2023:715)</i>.<p><a name="P6S4"></a></p><a class="paragraf" name="P7"><b>7 §</b></a>   Kreditupplysningar om fysiska personer som inte är  näringsidkare får inte innehålla uppgifter om andra  betalningsförsummelser än sådana som<br />
   1. har slagits fast genom en domstols eller en annan  myndighets avgörande eller åtgärd, eller<br />
   2. har lett till ett inledandebeslut om skuldsanering eller F-
skuldsanering eller till betalningsinställelse, konkursansökan  eller ackord.<p><a name="P7S2"></a></p>

Kreditupplysningar som avses i första stycket får inte heller  innehålla uppgifter om kreditmissbruk, utom när krediten har  lämnats av ett företag som står under Finansinspektionens  tillsyn och kredittagaren i avsevärd utsträckning överskridit  gällande kreditgräns eller på något annat sätt allvarligt  missbrukat krediten.<p><a name="P7S3"></a></p>

Om det finns särskilda skäl får Integritetsskyddsmyndigheten  besluta att ett företag ska undantas helt eller delvis från  första och andra styckena.<p><a name="P7S4"></a></p>

Uppgifter som enligt första och andra styckena inte får lämnas  ut får inte heller lagras i register som används i  kreditupplysningsverksamhet.<p><a name="P7S5"></a></p>

Denna paragraf gäller inte uppgifter om betalningsförsummelser  i allmänna mål om verkställighet. Bestämmelser om sådana  uppgifter finns i 7 a §. <i>Lag (2020:1109)</i>.<p><a name="P7S6"></a></p><a class="paragraf" name="P7a"><b>7 a §</b></a>   Kreditupplysningar om fysiska personer som inte är  näringsidkare får innehålla en uppgift om en  betalningsförsummelse i ett allmänt mål om verkställighet  endast om <br />
   1. målet har pågått efter det att en underrättelse enligt 4  kap. 12 § första stycket utsökningsbalken har lämnats och  gäldenären har haft tillräcklig tid att bevaka sin rätt,  eller<br />
   2. Kronofogdemyndigheten har bedömt att någon sådan  underrättelse inte behövs enligt andra stycket i den  paragrafen.<p><a name="P7aS2"></a></p>

En uppgift som enligt första stycket inte får lämnas ut får  inte heller lagras i register som används i  kreditupplysningsverksamhet. <i>Lag (2017:599)</i>.<p><a name="P7aS3"></a></p><h4 name="Gallring"><a name="Gallring">Gallring</a></h4><p><a name="P7aS4"></a></p><a class="paragraf" name="P8"><b>8 §</b></a>   En uppgift om en fysisk person ska gallras när det inte  längre är nödvändigt att bevara uppgiften med hänsyn till  ändamålet med behandlingen.<p><a name="P8S2"></a></p>

En uppgift om en fysisk person som inte är näringsidkare ska,  om uppgiften inte gäller skuldsanering eller F-skuldsanering,  gallras senast tre år efter den dag då den omständighet  inträffade eller det förhållande upphörde som uppgiften  avser. Om uppgiften rör en begäran om eller ett utlämnande av  en kreditupplysning, ska den dock gallras senast ett år efter  den dag då begäran framställdes.<p><a name="P8S3"></a></p>

En uppgift om skuldsanering ska gallras senast fem år efter  den dag då inledandebeslutet meddelades eller, om uppgiften  gäller F-skuldsanering, senast tre år efter den dagen. Om en  betalningsplan löper ut senare, ska dock uppgiften gallras  senast den dag då planen löper ut.<p><a name="P8S4"></a></p>

En uppgift som har inhämtats från Kronofogdemyndigheten i  dess verksamhet med indrivning och utsökning ska gallras när  den inte omfattas av undantaget från sekretess i 34 kap. 1 §  andra stycket offentlighets- och sekretesslagen (2009:400).  En uppgift som har inhämtats från Kronofogdemyndigheten ska  också gallras när den har blockerats av Kronofogdemyndigheten  med stöd av 3 kap. 3 a § lagen (2001:184) om behandling av  uppgifter i Kronofogdemyndighetens verksamhet. <i>Lag (2016:679)</i>.<p><a name="P8S5"></a></p><h4 name="Utlämnande av upplysningar"><a name="Utlämnande av upplysningar">Utlämnande av upplysningar</a></h4><p><a name="P8S6"></a></p><a class="paragraf" name="P9"><b>9 §</b></a>   Kreditupplysningar om fysiska personer som inte är  näringsidkare får inte lämnas ut, om det finns anledning att  anta att upplysningen kommer att användas av någon annan än  den som på grund av ett ingånget eller ifrågasatt kreditavtal  eller av någon liknande anledning har behov av  upplysningen.<p><a name="P9S2"></a></p>

Första stycket gäller inte offentliggörande av  en kreditupplysning på ett sådant sätt som avses i  tryckfrihetsförordningen eller yttrandefrihetsgrundlagen,  utom när upplysningen tillhandahålls ur en databas enligt 1  kap. 4 § yttrandefrihetsgrundlagen på sätt som avses i den  paragrafens första stycke 2 a-c. <i>Lag (2018:1910)</i>.<p><a name="P9S3"></a></p><h4 name="Registerbesked"><a name="Registerbesked">Registerbesked</a></h4><p><a name="P9S4"></a></p><a class="paragraf" name="P10"><b>10 §</b></a>   En juridisk person har rätt att mot skälig avgift  hos den som bedriver kreditupplysningsverksamhet få  skriftligt besked om huruvida det i verksamheten behandlas  uppgifter om den juridiska personen. Behandlas sådana  uppgifter ska besked lämnas om<br />
      a) vilka uppgifter som behandlas,<br />
      b) ändamålen med behandlingen, och<br />
      c) till vilka mottagare eller kategorier av mottagare som  uppgifterna lämnas ut.<p><a name="P10S2"></a></p>

Första stycket tillämpas inte i den utsträckning det skulle  strida mot bestämmelserna i tryckfrihetsförordningen eller  yttrandefrihetsgrundlagen.<p><a name="P10S3"></a></p>

Bestämmelser om en fysisk persons rätt till tillgång till  personuppgifter och annan information finns i artiklarna 12  och 15 i EU:s dataskyddsförordning. <i>Lag (2018:405)</i>.<p><a name="P10S4"></a></p><h4 name="Kreditupplysningskopia"><a name="Kreditupplysningskopia">Kreditupplysningskopia</a></h4><p><a name="P10S5"></a></p><a class="paragraf" name="P11"><b>11 §</b></a>   När en kreditupplysning om en fysisk person lämnas ut,  ska till den som avses med upplysningen samtidigt och  kostnadsfritt sändas ett skriftligt meddelande om<br />
   1. vem som bedriver kreditupplysningsverksamheten och  kontaktuppgifter till dataskyddsombudet, om ett sådant ombud  krävs enligt artikel 37 i EU:s dataskyddsförordning,<br />
   2. ändamålen med och den rättsliga grunden för behandlingen,<br />
   3. vilka kategorier av personuppgifter som behandlas, varifrån  uppgifterna hämtats och hur länge uppgifterna kommer att  lagras,<br />
   4. de uppgifter, omdömen och råd som upplysningen innehåller  om honom eller henne,<br />
   5. möjligheten att få tillgång till och rättelse av de  uppgifter som rör honom eller henne,<br />
   6. vilka kategorier av mottagare som kan ta del av  personuppgifterna och vem som har begärt upplysningen, och<br />
   7. möjligheten att framställa klagomål till  Integritetsskyddsmyndigheten.<p><a name="P11S2"></a></p>

Om kreditupplysningen lämnas ut till ett svenskt  kreditinstitut eller ett bolag som avses i 1 kap. 2 § första  stycket 7 c-g lagen (2014:968) om särskild tillsyn över  kreditinstitut och värdepappersbolag, eller till ett  motsvarande utländskt företag, för att användas endast som  underlag för beräkning av kapitalkravet för kreditrisker med  en sådan metod som avses i artikel 143.1 i Europaparlamentets  och rådets förordning (EU) nr 575/2013 av den 26 juni 2013 om  tillsynskrav för kreditinstitut och om ändring av förordning 
(EU) nr 648/2012, får meddelandet sändas senare men utan  onödigt dröjsmål och begränsas till information enligt första  stycket 1, 2 och 6. Om den som avses med upplysningen begär  det, ska även information enligt 3, 4, 5 och 7 sändas till  honom eller henne.<p><a name="P11S3"></a></p>

Första och andra styckena gäller också när en kreditupplysning  lämnas om ett handelsbolag eller kommanditbolag.<p><a name="P11S4"></a></p>

Första-tredje styckena gäller inte kreditupplysningar som  lämnas genom offentliggörande på ett sådant sätt som avses i  tryckfrihetsförordningen eller yttrandefrihetsgrundlagen, utom  när upplysningarna tillhandahålls ur en databas enligt 1 kap. 
4 § yttrandefrihetsgrundlagen på sätt som avses i den  paragrafens första stycke 2 a-c. <i>Lag (2022:191)</i>.<p><a name="P11S5"></a></p><h4 name="Rättelse, komplettering och radering"><a name="Rättelse, komplettering och radering">Rättelse, komplettering och radering</a></h4><p><a name="P11S6"></a></p><a class="paragraf" name="P12"><b>12 §</b></a>   Om det finns anledning att misstänka att en uppgift  som behandlas i kreditupplysningsverksamhet eller som har  lämnats i en kreditupplysning under den senaste  tolvmånadersperioden är oriktig eller missvisande, eller att  den annars har behandlats i strid med denna lag eller EU:s  dataskyddsförordning, ska den som bedriver verksamheten utan  dröjsmål vidta skäliga åtgärder för att utreda förhållandet. <p><a name="P12S2"></a></p>

Om det visar sig att uppgiften är oriktig eller missvisande,  eller att den annars har behandlats i strid med lagen eller  EU:s dataskyddsförordning, ska den, om den förekommer i  register, rättas, kompletteras eller raderas.<p><a name="P12S3"></a></p>

Om en oriktig eller missvisande uppgift har tagits in i en  kreditupplysning som lämnats ut, ska rättelse eller  komplettering så snart det kan ske tillställas var och en som  under den senaste tolvmånadersperioden fått del av uppgiften.  Detta gäller inte offentliggörande av en kreditupplysning på  ett sådant sätt som avses i tryckfrihetsförordningen eller  yttrandefrihetsgrundlagen, utom när upplysningen  tillhandahållits ur en databas enligt 1 kap. 4 §  yttrandefrihetsgrundlagen på sätt som avses i den paragrafens  första stycke 2 a-c.<p><a name="P12S4"></a></p>

Om uppgiften under den senaste tolvmånadersperioden har  lämnats i en periodisk skrift eller i en  kreditupplysningsverksamhet som bedrivs genom återkommande  offentliggöranden enligt yttrandefrihetsgrundlagen, ska  rättelse eller komplettering så snart det kan ske införas i  ett följande nummer av skriften eller motsvarande form av  offentliggörande enligt yttrandefrihetsgrundlagen.<p><a name="P12S5"></a></p>

Andra-fjärde styckena gäller inte om uppgiften uppenbarligen  saknar betydelse för bedömningen av personens vederhäftighet  i ekonomiskt hänseende.<p><a name="P12S6"></a></p>

Om en fråga om rättelse eller liknande åtgärd har tagits upp  efter framställning från den som uppgiften avser, ska han  eller hon kostnadsfritt underrättas om huruvida en sådan  åtgärd har vidtagits. En fysisk person ska på begäran även få  information om vem som har tillställts en rättelse eller  komplettering enligt tredje stycket. <i>Lag (2018:1910)</i>.<p><a name="P12S7"></a></p><h4 name="Begränsning av behandling av personuppgifter"><a name="Begränsning av behandling av personuppgifter">Begränsning av behandling av personuppgifter</a></h4><p><a name="P12S8"></a></p><a class="paragraf" name="P12a"><b>12 a §</b></a>   I artikel 18 i EU:s dataskyddsförordning finns  bestämmelser om fysiska personers rätt att begära att  behandlingen av personuppgifter begränsas. <i>Lag (2018:405)</i>.<p><a name="P12aS2"></a></p><h4 name="Överlåtelse och upplåtelse av register"><a name="Överlåtelse och upplåtelse av register">Överlåtelse och upplåtelse av register</a></h4><p><a name="P12aS3"></a></p><a class="paragraf" name="P13"><b>13 §</b></a>   Register som används i kreditupplysningsverksamhet får  överlåtas eller upplåtas till någon annan endast efter  medgivande av Integritetsskyddsmyndigheten.<p><a name="P13S2"></a></p>

Den som upphör att bedriva kreditupplysningsverksamhet eller  som avser att flytta sådan verksamhet till ett annat land  eller att kassera ett register som används i sådan verksamhet  ska anmäla detta till Integritetsskyddsmyndigheten.  Myndigheten beslutar i sådana fall hur register som berörs av  åtgärden ska hanteras. <i>Lag (2020:1109)</i>.<p><a name="P13S3"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P13S4"></a></p><a class="paragraf" name="P14"><b>14 §</b></a>   Den som är eller har varit verksam i kreditupplysningsverksamhet får inte obehörigen röja eller utnyttja vad han till följd därav fått veta om enskildas personliga förhållanden eller om yrkes- eller affärshemligheter. <i>Lag (1981:737)</i>.<p><a name="P14S2"></a></p><h4 name="Tillsyn m.m."><a name="Tillsyn m.m.">Tillsyn m.m.</a></h4><p><a name="P14S3"></a></p><a class="paragraf" name="P15"><b>15 §</b></a>   Integritetsskyddsmyndigheten utövar tillsyn över  efterlevnaden av denna lag.<p><a name="P15S2"></a></p>

Tillsynen ska utövas så att den inte vållar större kostnad  eller olägenhet än som är nödvändig.<p><a name="P15S3"></a></p>

Vid tillsyn över sådan behandling av personuppgifter som  omfattas av EU:s dataskyddsförordning gäller  Integritetsskyddsmyndighetens befogenheter enligt denna lag  utöver de befogenheter som tillsynsmyndigheten har enligt  artikel 58.1-58.3 i den förordningen. <i>Lag (2020:1109)</i>.<p><a name="P15S4"></a></p><a class="paragraf" name="P16"><b>16 §</b></a>   Integritetsskyddsmyndigheten har rätt att göra inspektion  hos den som bedriver kreditupplysningsverksamhet och att ta  del av samtliga handlingar som rör verksamheten.<p><a name="P16S2"></a></p>

Den som bedriver kreditupplysningsverksamhet ska lämna de  upplysningar om verksamheten som Integritetsskyddsmyndigheten  begär för sin tillsyn.<p><a name="P16S3"></a></p>

Om kreditupplysningsverksamhet bedrivs genom offentliggörande  av kreditupplysning på ett sådant sätt som avses i  tryckfrihetsförordningen och yttrandefrihetsgrundlagen, ska  den som bedriver verksamheten inom en vecka efter  offentliggörandet se till att Integritetsskyddsmyndigheten  kostnadsfritt får del av det som har offentliggjorts.<br /><i>Lag (2020:1109)</i>.<p><a name="P16S4"></a></p><a class="paragraf" name="P17"><b>17 §</b></a>   Om den som har rätt att bedriva  kreditupplysningsverksamhet åsidosätter en bestämmelse i denna  lag eller ett villkor som har meddelats med stöd av 4 § andra  stycket, får Integritetsskyddsmyndigheten förelägga honom  eller henne att vidta rättelse, besluta om att ändra ett  villkor som tidigare har meddelats eller meddela ett nytt  villkor.<p><a name="P17S2"></a></p>

Om rättelse inte kan åstadkommas på något annat sätt, när det  gäller någon som har tillstånd enligt 3 § första stycket, får  Integritetsskyddsmyndigheten återkalla tillståndet. Detsamma  gäller om förutsättningarna för tillståndet i övrigt inte  längre är uppfyllda.<p><a name="P17S3"></a></p>

Om ett företag som avses i 3 § andra stycket 1 eller 3 inte  vidtar rättelse, ska Integritetsskyddsmyndigheten underrätta  Finansinspektionen.<p><a name="P17S4"></a></p>

Om ett företag som avses i 3 § andra stycket 2 inte vidtar  rättelse, ska Integritetsskyddsmyndigheten underrätta den  behöriga myndigheten i företagets hemland. Om rättelse ändå  inte sker, får Integritetsskyddsmyndigheten förbjuda företaget  att göra nya åtaganden här i landet. Innan förbud meddelas ska  Integritetsskyddsmyndigheten underrätta den behöriga myn-
digheten i företagets hemland. I brådskande fall får  Integritetsskyddsmyndigheten meddela förbud utan föregående  underrättelse till hemlandsmyndigheten. Denna ska då  underrättas så snart det kan ske. <i>Lag (2020:1109)</i>.<p><a name="P17S5"></a></p><a class="paragraf" name="P17a"><b>17 a §</b></a>   Har upphävts genom <i>lag (1997:556)</i>.<p><a name="P17aS2"></a></p><a class="paragraf" name="P18"><b>18 §</b></a>   Regeringen får meddela föreskrifter om skyldighet för den  som bedriver kreditupplysningsverksamhet att betala avgift för  Integritetsskyddsmyndighetens tillsynsverksamhet enligt denna  lag.<p><a name="P18S2"></a></p>

En sådan avgift tas ut av Integritetsskyddsmyndigheten.<br /><i>Lag (2020:1109)</i>.<p><a name="P18S3"></a></p><h4 name="Straff och skadestånd m.m."><a name="Straff och skadestånd m.m.">Straff och skadestånd m.m.</a></h4><p><a name="P18S4"></a></p><a class="paragraf" name="P19"><b>19 §</b></a>   Till böter eller fängelse i högst ett år döms den som uppsåtligen eller av oaktsamhet<br />
   1. bedriver kreditupplysningsverksamhet utan att ha rätt till det enligt 3 §,<br />
   2. bryter mot 6-9 §§, 13 § första stycket eller andra stycket första meningen eller 16 § tredje stycket,<br />
   3. bryter mot ett villkor som har meddelats enligt 4 § andra stycket, 13 § andra stycket andra meningen eller 17 § första stycket, eller<br />
   4. lämnar en osann uppgift i sådana fall som avses i 10 §
eller 16 § andra stycket eller i ett meddelande enligt 11 §.<p><a name="P19S2"></a></p>

Till böter döms den som genom oriktiga uppgifter uppsåtligen föranleder att någon som bedriver kreditupplysningsverksamhet, i annat fall än de som undantas i 9 § andra stycket, lämnar ut en kreditupplysning utan att ha grund till detta enligt 9 § första stycket. Till samma straff döms den som genom att utnyttja uppgifter hos någon som bedriver kreditupplysningsverksamhet uppsåtligen bereder sig tillgång till en kreditupplysning utan att ha grund till detta enligt 9 § första stycket. I ringa fall döms dock inte till ansvar. <i>Lag (2010:1073)</i>.<p><a name="P19S3"></a></p><a class="paragraf" name="P20"><b>20 §</b></a>   Om kreditupplysningsverksamhet har bedrivits av någon som  inte haft rätt till det enligt 3 §, ska ett register som  använts i verksamheten förverkas om det inte är uppenbart  oskäligt. Detsamma gäller, om ett register har överlåtits  eller upplåtits i strid med 13 § första stycket eller om vad  som bestämts enligt 13 § andra stycket andra meningen inte har  följts. <i>Lag (2024:800)</i>.<p><a name="P20S2"></a></p><a class="paragraf" name="P21"><b>21 §</b></a>   Den som bedriver kreditupplysningsverksamhet ska  ersätta skada som till följd av verksamheten tillfogas någon  genom otillbörligt intrång i hans eller hennes personliga  integritet eller genom att en oriktig uppgift lämnas om honom  eller henne, om inte den som bedriver verksamheten kan visa  att tillbörlig omsorg och varsamhet har iakttagits. Vid  bedömningen av i vilken utsträckning skada har uppstått ska  hänsyn tas även till lidande och andra omständigheter av  annan än rent ekonomisk betydelse.<p><a name="P21S2"></a></p>

För sådan behandling av personuppgifter som omfattas av EU:s  dataskyddsförordning gäller artikel 82 i den förordningen i  stället för första stycket. <i>Lag (2018:405)</i>.<p><a name="P21S3"></a></p><a class="paragraf" name="P22"><b>22 §</b></a>   Om den som bedriver kreditupplysningsverksamhet inte  fullgör sina skyldigheter enligt 10, 11 eller 12 §, får  Integritetsskyddsmyndigheten förelägga vite. Detsamma gäller  om den som bedriver sådan verksamhet underlåter att ge  tillgång till en handling eller att lämna en upplysning i fall  som avses i 16 § första eller andra stycket. <i>Lag (2020:1109)</i>.<p><a name="P22S2"></a></p><h4 name="Överklagande"><a name="Överklagande">Överklagande</a></h4><p><a name="P22S3"></a></p><a class="paragraf" name="P23"><b>23 §</b></a>   Integritetsskyddsmyndighetens beslut enligt denna lag får  överklagas till allmän förvaltningsdomstol. Justitiekanslern  får föra talan för att ta till vara allmänna intressen.<p><a name="P23S2"></a></p>

Prövningstillstånd krävs vid överklagande till kammarrätten av  beslut om föreläggande av vite. <i>Lag (2020:1109)</i>.<p><a name="P23S3"></a></p><br /><h3 name="overgang"><a name="overgang">Övergångsbestämmelser</a></h3>
1984:394<p><a name="P23S2"></a></p>

Denna lag träder i kraft den dag regeringen bestämmer. Bestämmelsen i 6
§ andra stycket första meningen gäller även i fråga om uppgift om att någon har varit föremål för åtgärd enligt lagen (1973:558) om tillfälligt omhändertagande.<p><a name="P23S3"></a></p>

1988:1478<p><a name="P23S4"></a></p>

Denna lag träder i kraft den 1 januari 1989. Äldre föreskrifter gäller fortfarande i fråga om uppgift om att någon har varit föremål för åtgärd enligt lagen (1981:1243) om vård av missbrukare i vissa fall.<p><a name="P23S5"></a></p>

1990:58<p><a name="P23S6"></a></p>

Denna lag träder i kraft den 1 juli 1990. Äldre föreskrifter gäller fortfarande i fråga om uppgift om att någon har varit föremål för åtgärd enligt lagen (1980:621) med särskilda bestämmelser om vård av unga.<p><a name="P23S7"></a></p>

1991:1959<p><a name="P23S8"></a></p>

Denna lag träder i kraft den 1 januari 1992. Äldre föreskrifter gäller fortfarande i fråga om uppgift om att någon har varit föremål för åtgärd enligt lagen (1966:293) om beredande av sluten psykiatrisk vård i vissa fall.<p><a name="P23S9"></a></p>

1992:1616<br />
   1. Denna lag träder i kraft den dag regeringen bestämmer.
(I kraft den 1 januari 1994, 1993:1646).<br />
   2. Ett kreditmarknadsbolag som vid lagens ikraftträdande har rätt att driva verksamhet enligt lagen (1963:76) om kreditaktiebolag skall fortfarande ingå i den krets av företag som avses i 1 § andra stycket.<p><a name="P23S10"></a></p>

1994:1397<p><a name="P23S11"></a></p>

Denna lag träder i kraft den 1 januari 1995. Beslut som har meddelats före ikraftträdandet överklagas enligt äldre bestämmelser.<p><a name="P23S12"></a></p>

1997:556<br />
   1. Denna lag träder i kraft den 1 juli 1997.<br />
   2. Föreskrifter som har meddelats av Datainspektionen med stöd av äldre bestämmelser gäller även efter ikraftträdandet, om inte annat beslutas av inspektionen.<br />
   3. Företag som avses i 3 § andra stycket 1, 2, 4 eller 5 och som vid lagens ikraftträdande bedriver kreditupplysnings-
verksamhet får fortsätta med verksamheten, om företaget inom två månader från lagens ikraftträdande anmäler till Datainspektionen att det avser att fortsätta att bedriva verksamheten.<br />
   4. Bestämmelsen i 6 § andra stycket andra meningen gäller även i fråga om uppgifter om att någon har varit föremål för åtgärder enligt lagen (1967:940) angående omsorger om vissa psykiskt utvecklingsstörda eller lagen (1985:568) om särskilda omsorger om psykiskt utvecklingsstörda m.fl.<br />
   5. Bestämmelsen i 11 § andra stycket skall tillämpas från och med den 1 oktober 1997.<p><a name="P23S13"></a></p>

1998:380<p><a name="P23S14"></a></p>

Denna lag träder i kraft den 1 oktober 1998. I fråga om överklagande av beslut som meddelats före ikraftträdandet gäller äldre bestämmelser.<p><a name="P23S15"></a></p>

2001:164<br />
   1. Denna lag träder i kraft den 1 juni 2001.<br />
   2. I stället för 5 § första stycket tillämpas 5 § i dess äldre lydelse i fråga om sådan behandling av personuppgifter för vilken 9 § personuppgiftslagen (1998:204) enligt övergångsbestämmelserna till den lagen inte är tillämplig.<p><a name="P23S16"></a></p>

2006:747<br />
   1. Denna lag träder i kraft den 1 januari 2007.<br />
   2. För uppgifter om skuldsanering som avser beslut meddelade enligt skuldsaneringslagen (1994:334), gäller äldre bestämmelser.<p><a name="P23S17"></a></p>

2010:1073<br />
   1. Denna lag träder i kraft den 1 januari 2011.<br />
   2. I fråga om rättelse eller komplettering av en uppgift i en kreditupplysning som lämnats före ikraftträdandet gäller 12 §
i dess äldre lydelse.<p><a name="P23S18"></a></p>

2016:679<br />
   1. Denna lag träder i kraft den 1 november 2016.<br />
   2. För uppgifter om skuldsanering som avser beslut meddelade  enligt skuldsaneringslagen (2006:548) gäller äldre  bestämmelser.<p><a name="P23S19"></a></p>

2017:599<br />
   1. Denna lag träder i kraft den dag som regeringen  bestämmer.<br />
   2. Äldre föreskrifter gäller fortfarande för uppgifter om  betalningsförsummelser i mål som har inletts hos  Kronofogdemyndigheten före ikraftträdandet.<p><a name="P23S20"></a></p>

2025:597<br />
   1. Denna lag träder i kraft den 1 juli 2025.<br />
   2. Äldre bestämmelser gäller dock fortfarande för företag som  omfattas av punkt 2 i ikraftträdande- och  övergångsbestämmelserna till lagen (2025:596) om upphävande av  lagen (2014:275) om viss verksamhet med konsumentkrediter.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>