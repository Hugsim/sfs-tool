<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag
(1973:18)
om disciplinstraff för krigsmän - SFS sfs-1973-18</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag
(1973:18)
om disciplinstraff för krigsmän</h1>
            <div class="meta-info">
                <span><strong>SFS:</strong> 1973:18</span> •
                <span><strong>Utfärdad:</strong> 1973-01-26</span>
            </div>
        </header>

        <main class="law-content">
            <h2>Lag
(1973:18)
om disciplinstraff för krigsmän</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1973:18<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
1973-01-26 <br />  


<b>Upphävd</b>: 
1987-06-01<br />

<b>Författningen har upphävts genom</b>: 
SFS 1986:644<br />


<b>Ändringsregister</b>:   
<a href="http://rkrattsbaser.gov.se/sfsr?bet=1973:18">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1973:18">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Disciplinstraff för krigsmän är, enligt vad som föreskrives i 32  kap. brottsbalken, fritidsstraff och disciplinbot. <p><a name="P1S2"></a></p><a class="paragraf" name="P2"><b>2 §</b></a>   Disciplinstraff åläggs, utom för brott mot bestämmelse vari  sådant straff är utsatt, i stället för böter, när fråga är om brott av  krigsman enligt 20-22 kap. brottsbalken eller om annat av krigsman  förövat brott av sådan beskaffenhet att straff för brottet kan åläggas  i disciplinmål. Böter får dock ådömas i stället för disciplinstraff,  om böter är en lämpligare påföljd än disciplinstraff med hänsyn till  den brottsliges tjänstgöringsförhållanden och brottets art. I fråga om  brott som avses i 21 kap. 16 § brottsbalken ådöms böterna omedelbart i  pengar, högst ettusen kronor. <i>Lag (1980:1136)</i>.  <p><a name="P2S2"></a></p><a class="paragraf" name="P3"><b>3 §</b></a>   Har krigsman begått annat brott än sådant som avses i 2 § och  skall målet handläggas som militärt mål, får disciplinstraff åläggas i  stället för böter, om disciplinstraff är en lämpligare påföljd med  hänsyn till den brottsliges tjänstgöringsförhållanden och brottets  art. <p><a name="P3S2"></a></p><a class="paragraf" name="P4"><b>4 §</b></a>   Verkställighet av fritidsstraff får uppskjutas eller avbrytas om  det är påkallat med hänsyn till tjänsten eller den straffskyldiges  hälsa eller då annat särskilt skäl föreligger. Dag då avbrottet sker  skall tillgodoräknas den straffskyldige som verkställighetstid, om  hans fritid den dagen börjat vid avbrottet. <p><a name="P4S2"></a></p>

Kan fritidsstraff eller del av sådant straff ej verkställas på grund  av ändring i den straffskyldiges förläggning, skall sådan ändring i  straffet göras som påkallas därav. Ändringen får inte leda till att  straffet blir strängare. <p><a name="P4S3"></a></p>

Föreligger hinder för verkställighet av fritidsstraff på grund av att  den straffskyldiges tjänstgöringsskyldighet upphört eller kan i fall  som avses i andra stycket ändring i straffet ej ske, skall i stället  för varje dag då verkställighet ej kan äga rum, löneavdrag ske med  belopp som anges i 5 § första stycket. Kan löneavdrag ej göras, skall  den straffskyldige betala motsvarande belopp. Om sådant belopp gäller 
5 § tredje stycket. <p><a name="P4S4"></a></p><a class="paragraf" name="P5"><b>5 §</b></a>   Löneavdrag vid disciplinbot göres med visst belopp för dag som  regeringen bestämmer. Kan löneavdrag ej ske, skall den brottslige  åläggas att för varje dag betala ett belopp i pengar, som är skäligt  med hänsyn till löneavdraget för löntagare i motsvarande ställning. <p><a name="P5S2"></a></p>

Verkställighet av löneavdrag får fördelas på flera  avlöningstillfällen. <p><a name="P5S3"></a></p>

Kan disciplinbot som ålagt i form av löneavdrag ej verkställas, skall  i stället motsvarande belopp betalas. Sådant belopp och disciplinbot  som ålagts i pengar tillfaller kronan. Oguldet belopp får ej  förvandlas till fängelse. I övrigt gäller om verkställigheten vad som  är föreskrivet om bötesstraff. <i>Lag (1976:517)</i>. <p><a name="P5S4"></a></p><a class="paragraf" name="P6"><b>6 §</b></a>   Om det är påkallat för den brottsliges tillrättaförande eller av  hänsyn till disciplinen och ordningen inom försvarsmakten, får  disciplinbot åläggas vid sidan av fritidsstraff. <i>Lag (1976:517)</i>.  <p><a name="P6S2"></a></p><a class="paragraf" name="P7"><b>7 §</b></a>   Disciplinstraff som gemensamt straff för flera brott ålägges med  iakttagande av de gränser som anges i 32 kap. 6 § brottsbalken. <p><a name="P7S2"></a></p><a class="paragraf" name="P8"><b>8 §</b></a>   Disciplinstraff får, om ej annat nedan sägs, användas som  gemensamt straff för flera brott endast när disciplinstraff kan följa  på vart och ett av brotten. <p><a name="P8S2"></a></p>

Gemensamt straff för brott som förskyller disciplinstraff och brott  som förskyller böter skall bestämmas i böter, om ej svårare straff  ådömes. När särskilda skäl föreligger, får dock i stället dömas till  disciplinstraff. Högsta och lägsta gemensamma straff i böter eller  fängelse beräknas, om disciplinstraff är utsatt för något av brotten,  som om böter eller, i fråga om brott som anges i 2 § sista punkten,  böter omedelbart i pengar varit stadgade för detta brott i stället för  disciplinstraff. <p><a name="P8S3"></a></p>

Skall någon dömas för flera brott får, om särskilda skäl föreligger,  för brott varpå kan följa disciplinstraff sådant straff ådömas jämte  påföljd av annan art för brottsligheten i övrigt. <p><a name="P8S4"></a></p><a class="paragraf" name="P9"><b>9 §</b></a>   Förekommer på en gång till verkställighet flera domar eller  beslut varigenom någon ålagts särskilda fritidsstraff, sammanlägges  straffen med varandra. Sammanlagda strafftiden får dock icke överstiga  tjugofem dagar. <p><a name="P9S2"></a></p>

Från den sammanlagda strafftiden skall avräknas vad den straffskyldige  kan ha undergått av straffen eller något av dem. <p><a name="P9S3"></a></p><a class="paragraf" name="P10"><b>10 §</b></a>   Förekommer på en gång till verkställighet dom eller beslut om  fritidsstraff och dom om fängelse på kortare tid än två år skall i  stället för verkställighet av fritidsstraffet löneavdrag ske eller den  straffskyldige åläggas att betala visst belopp i pengar. Därvid skall 
4 § tredje stycket äga tillämpning. <i>Lag (1981:225)</i>. <p><a name="P10S2"></a></p><a class="paragraf" name="P11"><b>11 §</b></a>   Dom eller beslut om disciplinstraff skall befordras till  verkställighet, om den straffskyldige tjänstgör vid viss avdelning, av  befattningshavare som har bestraffningsrätt i disciplinmål vid  avdelningen och i annat fall av bestraffningsberättigad  befattningshavare som med hänsyn till den straffskyldiges vistelseort  är närmast därtill. <p><a name="P11S2"></a></p>

Om ändring av fritidsstraff enligt 4 § andra eller tredje stycket  eller 10 § samt om sammanläggning av fritidsstraff förordnar den som  har att befordra straffbeslutet till verkställighet. <p><a name="P11S3"></a></p><a class="paragraf" name="P12"><b>12 §</b></a>   Har fritidsstraff ålagts någon och blir han i målet slutligen  dömd till sådant straff eller till fängelse på viss tid, skall från  det nya straffet avräknas vad han undergått av förstnämnda straff,  varvid en dags fritidsstraff anses svara mot en halv dags fängelse.  Uppkommer brutet dagtal, skall vad som avräknas jämkas till närmast  högre hela tal. <p><a name="P12S2"></a></p><a class="paragraf" name="P13"><b>13 §</b></a>   Om den som ålagts fritidsstraff blir i målet i stället slutligen  dömd till disciplinbot eller böter, får domstolen förordna att det  senast ådömda straffet helt eller till viss del skall anses verkställt  genom vad den dömde undergått av fritidsstraffet. <i>Lag (1976:517)</i>. <p><a name="P13S2"></a></p><a class="paragraf" name="P14"><b>14 §</b></a>   Blir den som ålagts fritidsstraff i målet i stället slutligen  dömd till disciplinbot eller böter och har enligt 4 § tredje stycket  eller 10 § löneavdrag verkställts eller den straffskyldige betalt  visst belopp i pengar, skall vad som innehållits eller betalts  avräknas från vad den dömde enligt det senast meddelade straffbeslutet  skall utge eller, i den mån det ej kan ske, återbetalas. <p><a name="P14S2"></a></p>

Blir den som ålagts fritidsstraff i målet i stället slutligen dömd  till annan påföljd än som avses i 12 §, 13 § eller första stycket av  denna paragraf eller befriad från påföljd eller frikänd från ansvar,  skall belopp som innehållits eller erlagts enligt 4 § tredje stycket  eller 10 § återbetalas. Vad nu sagts skall, när den som ålagts  fritidsstraff i målet slutligen dömes till fritidsstraff på kortare  tid, äga motsvarande tillämpning såvitt avser tid varmed straffet  förkortats. <p><a name="P14S3"></a></p>

Ändras dom eller beslut om disciplinbot efter det att straffet helt  eller delvis verkställts, skall belopp som innehållits eller erlagts  enligt 5 § återbetalas i den mån det ej kan avräknas från  disciplinbot eller böter som skall utges enligt det senast meddelade  straffbeslutet. <i>Lag (1979:691)</i>. <p><a name="P14S4"></a></p><a class="paragraf" name="P15"><b>15 §</b></a>   Har med stöd av 27 kap. 2 § elle 28 kap. 2 § brottsbalken  disciplinstraff ådömts jämte villkorlig dom eller skyddstillsyn, skall  nöjdförklaring som avges enligt 38 kap. 1 § brottsbalken avse jämväl  disciplinstraffet. <p><a name="P15S2"></a></p><a class="paragraf" name="P16"><b>16 §</b></a>   Disciplinstraff bortfaller i den mån straffet ej verkställts  inom tre år efter det att straffbeslutet vann laga kraft. <p><a name="P16S2"></a></p><a class="paragraf" name="P17"><b>17 §</b></a>   För förseelse av beskaffenhet att straff därför kan åläggas i  disciplinmål skall tillrättavisning användas i stället för  disciplinstraff, om tillrättavisning är lämpligare än sådant straff. <p><a name="P17S2"></a></p><h4 name="Som tillrättavisning användes "><a name="Som tillrättavisning användes ">Som tillrättavisning användes </a></h4><p><a name="P17S3"></a></p>

varning; <p><a name="P17S4"></a></p>

åläggande för visst antal gånger, högst fyra, eller för viss bestämd  tid, högst sju dagar, att utom vanlig ordning utföra  handräckningsarbete eller annan särskild uppgift (extratjänst); <p><a name="P17S5"></a></p>

för den som är förlagd inom kasernområde, läger eller motsvarande  område förbud att under betämd tid, högst sju dagar, på fritid vistas  utom sådant område eller del därav som är upplåten åt viss avdelning 
(utegångsförbud); <p><a name="P17S6"></a></p>

för den som är förlagd ombord på fartyg förbud att under bestämd tid,  högst sju dagar, eller under visst antal särskilda dagar, högst fyra,  på fritid lämna fartyget (landgångsförbud). <p><a name="P17S7"></a></p>

Mer än ett slag av tillrättavisning får ej åläggas för samma förseelse  eller på en gång. Extratjänst får ej användas så att det genom  överansträngning eller av annan orsak kan uppkomma men för de felandes  hälsa eller tjänstbarhet. <p><a name="P17S8"></a></p><a class="paragraf" name="P18"><b>18 §</b></a>   Närmare föreskrifter rörande verkställighet av disciplinstraff  och tillrättavisning meddelas av regeringen. <i>Lag (1976:517)</i>. <p><a name="P18S2"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P18S3"></a></p>

1973:18 <p><a name="P18S4"></a></p>

Denna lag träder i kraft den 1 juli 1973, då lagen (1948:449) om  disciplinstraff för krigsmän skall upphöra att gälla. <p><a name="P18S5"></a></p>

Den gamla lagen tillämpas dock i fråga om verkställighet av  disciplinstraff som ålagts någon före nya lagens ikraftträdande. <p><a name="P18S6"></a></p>

Förekommer i lag eller annan författning hänvisning till föreskrift  som ersatts genom bestämmelse i denna lag, skall i stället den nya  bestämmelsen tillämpas. <p><a name="P18S7"></a></p>

1979:691 <p><a name="P18S8"></a></p>

Denna lag träder i kraft den 1 januari 1980. Äldre bestämmelser gäller  fortfarande i fråga om den som före ikraftträdandet har dömts till  skyddstillsyn och skall undergå behandling som avses i 28 kap. 3 §  brottsbalken.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>