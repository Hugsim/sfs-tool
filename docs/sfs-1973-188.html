<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1973:188) om arrendenämnder och hyresnämnder - SFS sfs-1973-188</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1973:188) om arrendenämnder och hyresnämnder</h1>
            <div class="meta-info">
                <span><strong>SFS:</strong> 1973:188</span> •
                <span><strong>Utfärdad:</strong> 1973-04-27</span>
            </div>
        </header>

        <main class="law-content">
            <h2>Lag (1973:188) om arrendenämnder och hyresnämnder</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1973:188<br />

<b>Departement/myndighet</b>:   
Justitiedepartementet DÅ <br />  

<b>Utfärdad</b>:   
1973-04-27 <br />  


<b>Omtryck</b>:   
SFS 1985:660 <br />  

<b>Ändrad</b>:   
t.o.m. SFS 2025:1263<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1973:188">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1973:188">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p>

Arrendenämnds uppgifter och sammansättning m. m.<p><a name="S2"></a></p><a class="paragraf" name="P1"><b>1 §</b></a>   En arrendenämnd som avses i 8 kap. 29 § jordabalken har  till uppgift att <br />
   1. medla i arrendetvist,<br />
   2. pröva tvist om förlängning av arrendeavtal vid  jordbruksarrende, bostadsarrende eller fiskearrende eller om  villkor för sådan förlängning samt tvist i fråga som avses i 9  kap. 14 § jordabalken eller vars prövning enligt 9 kap. 12 b, 
17 a, 18, 21, 21 a, 31 eller 31 b §, 10 kap. 6 b § eller 
11 kap. 6 b § samma balk ankommer på en arrendenämnd,<br />
   3. pröva fråga om godkännande av förbehåll eller annat  avtalsvillkor som avses i 9 kap. 2, 3, 7 eller 17 §, 10 kap. 
2-4 eller 7 § eller 11 kap. 2 § jordabalken eller 3-6 § lagen 
(1957:390) om fiskearrenden,<br />
   4. vara skiljenämnd i arrendetvist,<br />
   5. pröva frågor enligt lagen (1985:658) om arrendatorers rätt  att förvärva arrendestället.<p><a name="P1S2"></a></p>

Ett ärende ska tas upp av den arrendenämnd inom vars område  fastigheten ligger. <i>Lag (2020:366)</i>.<p><a name="P1S3"></a></p><a class="paragraf" name="P2"><b>2 §</b></a>   Arrendenämnden ska bestå av en lagfaren ordförande och två  andra ledamöter, om inte något annat följer av andra eller  tredje stycket. Av de senare ledamöterna ska den ena ha  förvärvat erfarenhet av arrendeförhållanden, såsom ägare av en  jordbruksfastighet eller på liknande sätt. Den andra ska vara  jordbruksarrendator eller, när ärendet gäller bostadsarrende,  bostadsarrendator.<p><a name="P2S2"></a></p>

Arrendenämnden kan bestå av ordföranden ensam vid <br />
   1. förberedande åtgärder,<br />
   2. prövning av en fråga om avvisning av en ansökan eller  avskrivning av ett ärende,<br />
   3. handläggning av ett överklagande,<br />
   4. medling när sådan lämpligen kan ske utan övriga ledamöters  närvaro,<br />
   5. prövning av en fråga som inte avgörs genom skiljedom, om  det är tillräckligt med hänsyn till vad ärendet gäller, och<br />
   6. prövning av en fråga som avgörs genom skiljedom, om  parterna begär det.<p><a name="P2S3"></a></p>

En förberedande åtgärd som kan utföras av ordföranden enligt  andra stycket, och som inte är av sådant slag att den bör  förbehållas ordföranden, får utföras av någon annan som har  tillräcklig kunskap och erfarenhet och som är anställd vid en  hyresnämnd, en allmän domstol eller en allmän  förvaltningsdomstol. Regeringen kan med stöd av 8 kap. 7 §  regeringsformen meddela närmare föreskrifter om detta.<p><a name="P2S4"></a></p>

En ledamot i nämnden ska vara svensk medborgare och får inte  vara underårig, i konkurs eller ha förvaltare enligt 11 kap. 
7 § föräldrabalken. <i>Lag (2020:275)</i>.<p><a name="P2S5"></a></p><a class="paragraf" name="P3"><b>3 §</b></a>   Hyresråd är ordförande i arrendenämnd. Ett av hyresråden i arrendenämnden i Stockholm, Göteborg respektive Malmö ska vara chef för nämnden. I annan arrendenämnd är lagmannen i tingsrätten på samma ort som arrendenämnden chef för nämnden.<p><a name="P3S2"></a></p>

Regeringen utnämner hyresråd tillika chef för arrendenämnden i Stockholm, Göteborg respektive Malmö samt övriga hyresråd. Vid utnämning av dessa ska lagen (2010:1390) om utnämning av ordinarie domare tillämpas. För varje arrendenämnd förordnar regeringen eller den myndighet som regeringen bestämmer lämpligt antal andra ledamöter.<p><a name="P3S3"></a></p>

Innan annan ledamot än ordförande förordnas, ska sådan riksorganisation av jordägare eller arrendatorer som med hänsyn till medlemsantal, verksamhet och övriga omständigheter kan anses väl företräda den intressegrupp som det är fråga om ges tillfälle att avge förslag.<p><a name="P3S4"></a></p>

Till tjänstgöring i nämnden ska, med iakttagande av vad som sägs i 2 § första stycket, de ledamöter kallas som med hänsyn till ärendets beskaffenhet och övriga förhållanden bedöms lämpligast. <i>Lag (2010:1402)</i>.<p><a name="P3S5"></a></p>

Hyresnämnds uppgifter och sammansättning m. m.<p><a name="P3S6"></a></p><a class="paragraf" name="P4"><b>4 §</b></a>   Hyresnämnd som avses i 12 kap. 68 § jordabalken har till  uppgift att<br />
   1. medla i hyres- eller bostadsrättstvist, <br />
   2. pröva tvist om åtgärdsföreläggande enligt 12 kap. 11 §  första stycket 5 och 16 § andra stycket, ändrad användning av  lokal enligt 12 kap. 23 § andra stycket, skadestånd enligt 
12 kap. 24 a §, överlåtelse av hyresrätt enligt 12 kap. 34-37 §§, upplåtelse av lägenhet i andra hand enligt 12 kap. 
40 §, föreläggande om nytt hyresavtal enligt 12 kap. 46 b §,  förlängning av hyresavtal enligt 12 kap. 49 §, villkor enligt 
12 kap. 54 §, återbetalning av hyra och fastställande av hyra  enligt 12 kap. 55 f §, uppskov med avflyttning enligt 12 kap. 
59 § eller föreläggande enligt 12 kap. 64 §, allt jordabalken,<br />
2 a. pröva tvist om hyresvillkor enligt 22, 23 och 24 §§  hyresförhandlingslagen (1978:304) eller om  återbetalningsskyldighet enligt 23 § samma lag,<br />
2 b. pröva tvist om hyresvillkor enligt 3 kap. 14 § lagen 
(2002:93) om kooperativ hyresrätt eller tvist om upplåtelse  med kooperativ hyresrätt enligt 4 kap. 6 § samma lag, <p><a name="P4S2"></a></p>

2 c. pröva tvist om hyresvillkor enligt 4 § lagen (2012:978)  om uthyrning av egen bostad, <br />
   3. pröva tvist om medlemskap enligt 2 kap. 10 §, skyldighet  att upplåta bostadsrätt enligt 4 kap. 6 § eller villkor för  upplåtelse av bostadsrätt enligt samma paragraf, hyresvillkor  enligt 4 kap. 9 §, åtgärd i lägenhet enligt 7 kap. 7 §,  upplåtelse av lägenhet i andra hand enligt 7 kap. 11 § eller  utdömande av vite enligt 11 kap. 2 §, allt bostadsrättslagen 
(1991:614),<br />
   4. pröva fråga om godkännande av överenskommelse som avses i 
12 kap. 1 § sjätte stycket, 45 a eller 56 § jordabalken eller  av beslut som avses i 9 kap. 16 § första stycket 1, 1 a eller 
2 bostadsrättslagen, <br />
   5. vara skiljenämnd i hyres- eller bostadsrättstvist, <p><a name="P4S3"></a></p>

5 a. pröva tvist mellan hyresvärd och hyresgästorganisation  enligt hyresförhandlingslagen, <br />
   6. pröva frågor enligt bostadsförvaltningslagen (1977:792),  tvist om upprustningsföreläggande enligt 12 kap. 18 a-18 c §§  jordabalken eller förbättrings- och ändringsåtgärder enligt 
12 kap. 18 d-18 f och 18 h §§ samma balk,<br />
   7. pröva frågor enligt lagen (1982:352) om rätt till  fastighetsförvärv för ombildning till bostadsrätt eller  kooperativ hyresrätt,<br />
   8. pröva frågor om att utse en särskild skiljeman enligt 
23 a § hyresförhandlingslagen eller entlediga en skiljeman  enligt 23 b § samma lag samt att medla i ett ärende om att  utse en skiljeman.<p><a name="P4S4"></a></p>

Ett ärende tas upp av den hyresnämnd inom vars område  fastigheten är belägen. <i>Lag (2022:1659)</i>.<p><a name="P4S5"></a></p><a class="paragraf" name="P5"><b>5 §</b></a>   Hyresnämnden ska bestå av en lagfaren ordförande och två  andra ledamöter, om inte något annat följer av tredje stycket  eller av 5 a §. Av de senare ledamöterna ska den ena vara väl  förtrogen med förvaltning av hyresfastigheter. Den andra ska  vara väl förtrogen med bostadshyresgästers förhållanden eller,  när ärendet rör en annan lägenhet än en bostadslägenhet, med  näringsidkande hyresgästers förhållanden. I ärenden enligt 
2 kap. 10 §, 4 kap. 6 §, 9 kap. 16 § första stycket 1, 1 a  och 2 eller 11 kap. 2 § bostadsrättslagen (1991:614) ska det  som sägs om hyresfastigheter och hyresgästers förhållanden i  stället avse bostadsrättsfastigheter och bostadsrättshavares  förhållanden.<p><a name="P5S2"></a></p>

Hyresnämnden får anlita en expert att biträda nämnden, om det  behövs med hänsyn till ärendets beskaffenhet eller om det  finns något annat särskilt skäl för det.<p><a name="P5S3"></a></p>

Bestämmelserna i 2 § andra-fjärde styckena tillämpas också i  fråga om hyresnämnden.<p><a name="P5S4"></a></p>

Regeringen kan förordna att det i en hyresnämnd ska finnas  flera avdelningar.<p><a name="P5S5"></a></p>

Bestämmelserna om hyresnämnden gäller i tillämpliga delar även  en avdelning. <i>Lag (2024:314)</i>.<p><a name="P5S6"></a></p><a class="paragraf" name="P5a"><b>5 a §</b></a>   Bestämmelserna i 5 § första stycket tillämpas inte i ett  ärende som gäller<br />
   1. fråga om en förhandlingsklausul ska föras in eller tas bort  i ett hyresavtal enligt 2 a § hyresförhandlingslagen 
(1978:304),<br />
   2. ersättning enligt 20 § hyresförhandlingslagen till en  hyresgästorganisation för dess förhandlingsarbete,<br />
   3. prövning av hyresvillkor med tillämpning av 21 §  hyresförhandlingslagen,<br />
   4. tvist om förhandlingsordning enligt 9 eller 13 §  hyresförhandlings-lagen, eller<br />
   5. skadestånd enligt 26 eller 27 § hyresförhandlingslagen.<p><a name="P5aS2"></a></p>

Bestämmelserna i 5 § första stycket ska inte heller tillämpas  i andra ärenden, om de intresseledamöter som ska delta enligt  dessa bestämmelser har anknytning till organisationer som kan  antas ha ett gemensamt intresse som står i strid med den ena  partens intresse i tvisten.<p><a name="P5aS3"></a></p>

I ärenden som avses i första och andra styckena ska  hyresnämnden bestå av två lagfarna ledamöter. <i>Lag (2024:314)</i>.<p><a name="P5aS4"></a></p><a class="paragraf" name="P5b"><b>5 b §</b></a>   Utöver vad som följer av 2 § tredje stycket får en  anställd i hyresnämnden som har tillräcklig kunskap och  erfarenhet<br />
   1. besluta om avskrivning av ett ärende när ansökan har  återkallats,<br />
   2. besluta om avskrivning av ett ärende om medling enligt 
12 kap. 58 eller 58 a § jordabalken, sedan avtalstiden har  löpt ut,<br />
   3. stadfästa en förlikning som träffats mellan parterna i ett  ärende om förlängning av hyresavtal för en bostadslägenhet,  och<br />
   4. pröva en fråga om godkännande av en överenskommelse som  avses i 12 kap. 45 a och 56 §§ jordabalken.<p><a name="P5bS2"></a></p>

Första stycket gäller endast om prövningen kan utföras av  ordföranden ensam enligt 2 § andra stycket 5 och prövningen  inte är av sådant slag att den bör förbehållas ordföranden.<p><a name="P5bS3"></a></p>

Regeringen kan med stöd av 8 kap. 7 § regeringsformen meddela  närmare föreskrifter om detta. <i>Lag (2024:314)</i>.<p><a name="P5bS4"></a></p><a class="paragraf" name="P6"><b>6 §</b></a>   Hyresråd är ordförande i hyresnämnd. Ett av hyresråden i hyresnämnden i Stockholm, Göteborg respektive Malmö ska vara chef för nämnden. I annan hyresnämnd är lagmannen i tingsrätten på samma ort som hyresnämnden chef för nämnden.<p><a name="P6S2"></a></p>

Regeringen utnämner hyresråd tillika chef för hyresnämnden i Stockholm, Göteborg respektive Malmö samt övriga hyresråd. Vid utnämning av dessa ska lagen (2010:1390) om utnämning av ordinarie domare tillämpas. För varje hyresnämnd förordnar regeringen eller den myndighet som regeringen bestämmer lämpligt antal andra ledamöter.<p><a name="P6S3"></a></p>

Innan annan ledamot än ordförande förordnas, ska sådan riksorganisation av fastighetsägare, hyresgäster, bostadsrättshavare eller näringsidkare som med hänsyn till medlemsantal, verksamhet och övriga omständigheter kan anses väl företräda den intressegrupp som det är fråga om ges tillfälle att avge förslag.<p><a name="P6S4"></a></p>

Till tjänstgöring i nämnden ska, med iakttagande av vad som sägs i 5 § första stycket, de ledamöter kallas som med hänsyn till ärendets beskaffenhet och övriga förhållanden bedöms lämpligast. <i>Lag (2010:1402)</i>.<p><a name="P6S5"></a></p><h4 name="Ärende angående arrende-, hyres- eller bostadsrättstvist"><a name="Ärende angående arrende-, hyres- eller bostadsrättstvist">Ärende angående arrende-, hyres- eller bostadsrättstvist</a></h4><p><a name="P6S6"></a></p><a class="paragraf" name="P7"><b>7 §</b></a>   Arrende-, hyres- eller bostadsrättstvist får för ändamål som avses i 1 § första stycket 1 eller 2 eller 4 § första stycket 1--3 av part hänskjutas till nämnd, om tvisten ej är anhängig vid domstol eller hos skiljemän.<p><a name="P7S2"></a></p>

I tvist, som är anhängig vid domstol, kan domstolen förordna att tvisten före målets avgörande skall i sin helhet eller i viss del hänskjutas till nämnd för medling. <i>Lag (1981:785)</i>.<p><a name="P7S3"></a></p><a class="paragraf" name="P8"><b>8 §</b></a>   En tvist som avses i 1 § första stycket 1 eller 2 eller 4 §
första stycket 1-3 hänskjuts av part till nämnd genom ansökan som skall vara skriftlig. Nämnden får medge att en ansökan görs muntligen, om ansökan görs vid ett sammanträde inför nämnden och avser en fråga som har samband med det ärende som behandlas vid sammanträdet.<p><a name="P8S2"></a></p>

Ansökan skall innehålla uppgift om parternas namn och hemvist samt den berörda fastighetens adress eller fastighetsbeteckning. Ansökan skall också innehålla uppgift om det som yrkas och de omständigheter som åberopas till stöd för yrkandet eller, om ansökan endast avser medling, tvistens beskaffenhet.<p><a name="P8S3"></a></p>

Uppfyller ansökan inte vad som sägs i andra stycket, skall nämnden förelägga sökanden att avhjälpa bristen inom viss tid.<br />
Om föreläggandet inte följs, får ansökningen avvisas.<p><a name="P8S4"></a></p>

En parts första inlaga till nämnden skall innehålla uppgift om partens person- eller organisationsnummer samt postadress.<br />
Vidare bör anges partens yrke och telefonnummer samt de övriga omständigheter som är av betydelse för delgivning med parten.<br />
Företräds parten av ett ombud, skall ombudets namn, postadress och telefonnummer anges. Ändras något av dessa förhållanden, skall parten utan dröjsmål anmäla det till nämnden.<p><a name="P8S5"></a></p>

En ansökan genom vilken tvisten hänskjuts till nämnden bör vidare innehålla uppgift om motpart i de hänseenden som sägs i fjärde stycket.<p><a name="P8S6"></a></p>

Återkallas ansökan, skall ärendet avskrivas.<br /><i>Lag (2005:1061)</i>.<p><a name="P8S7"></a></p><a class="paragraf" name="P8a"><b>8 a §</b></a>   Har en tvist hänskjutits till nämnden enligt 11 kap.
6 a § jordabalken och har sökandens motpart inte följt ett sådant föreläggande som avses i tredje stycket i samma paragraf, skall ärendet avskrivas, om avtalet inte är uppsagt enligt 11 kap. 5 § första stycket samma balk. <i>Lag (2005:1061)</i>.<p><a name="P8aS2"></a></p><a class="paragraf" name="P9"><b>9 §</b></a>   När en tvist har hänskjutits till nämnden, skall nämnden kalla parterna att inställa sig till ett sammanträde. Skall en part inställa sig personligen, får nämnden förelägga vite.<p><a name="P9S2"></a></p>

Handlägger hyresnämnden samtidigt ett stort antal tvister av likartad beskaffenhet mellan en hyresvärd och dennes hyresgäster om villkoren för hyra av bostadslägenheter, får dock nämnden, sedan ett lämpligt antal typfall av tvister prövats, med ledning därav avgöra övriga tvister utan sammanträde, om det är uppenbart att sådant inte behövs.<p><a name="P9S3"></a></p>

Sammanträde behöver inte heller i annat fall hållas, om<br />
   1. ärendet inte skall prövas i sak och medling inte heller skall ske, eller<br />
   2. ett sammanträde på grund av någon särskild omständighet inte behövs. <i>Lag (2005:1061)</i>.<p><a name="P9S4"></a></p><a class="paragraf" name="P10"><b>10 §</b></a>   Uteblir sökanden från ett sammanträde, ska ärendet avskrivas. Om motparten uteblir, får nämnden förelägga honom eller henne att inställa sig vid vite. Om parten ändå uteblir och det inte kan antas att förlikning kan komma till stånd, ska ärendet avskrivas. I fråga om en tvist som avses i 1 § första stycket 2 eller 4 § första stycket 2, 2 a, 2 b, 2 c eller 3, ska dock ärendet avgöras trots att parten inte har inställt sig.<p><a name="P10S2"></a></p>

Uteblir båda parterna i en tvist som en domstol hänskjutit till nämnden, ska ärendet avskrivas. Uteblir endast den ena parten, gäller första stycket andra och tredje meningarna.<p><a name="P10S3"></a></p>

Första och andra styckena gäller inte, om det finns anledning att anta att en part har laga förfall för sin utevaro.<br /><i>Lag (2012:980)</i>.<p><a name="P10S4"></a></p><a class="paragraf" name="P11"><b>11 §</b></a>   Om ett ärende som har avskrivits enligt 10 § första  stycket första meningen rör en tvist som avses i 9 kap. 10 §, 
10 kap. 6 b § eller 12 kap. 49 eller 54 § jordabalken, 22  eller 24 § hyresförhandlingslagen (1978:304), 5 § lagen 
(1957:390) om fiskearrenden, 2 kap. 10 § och 4 kap. 6 §  bostadsrättslagen (1991:614) eller 4 kap. 6 § lagen (2002:93)  om kooperativ hyresrätt, ska nämnden återuppta ärendet på  ansökan av sökanden. Ansökan görs skriftligen inom tre veckor  från den dag beslutet om avskrivning meddelades.<p><a name="P11S2"></a></p>

Om sökanden uteblir ännu en gång får ärendet inte tas upp på  nytt. <i>Lag (2020:366)</i>.<p><a name="P11S3"></a></p><a class="paragraf" name="P11a"><b>11 a §</b></a>   Gäller för lägenhet förhandlingsordning enligt hyresförhandlingslagen (1978:304), får hyresnämnd i hyrestvist enligt 12 kap. jordabalken inte pröva hyresvärds yrkande om högre hyra, om ej förhandling som skall påkallas enligt förhandlingsordningen ägt rum rörande tvistefrågan. Detsamma gäller yrkande om ändring av grunderna för beräkning av sådan särskild ersättning som avses i 12 kap. 19 §
jordabalken eller ändring av en hyresgästs rätt att använda utrymmen som är avsedda att användas gemensamt av hyresgästerna. Har förhandling ej ägt rum, får yrkande ändå tas upp till prövning, om hyresvärden påkallat förhandling men mot denna mött hinder som inte har berott av hyresvärden eller av fastighetsägarorganisation som är part enligt förhandlingsordningen. <i>Lag (1984:679)</i>.<p><a name="P11aS2"></a></p><a class="paragraf" name="P12"><b>12 §</b></a>   Nämnden ska klarlägga tvistefrågorna och, även om medling inte har begärts, försöka förlika parterna.<p><a name="P12S2"></a></p>

Kan parterna inte förlikas efter förslag av någondera parten, ska nämnden lägga fram förslag till förlikning, om det inte är uppenbart att förutsättningar för förlikning saknas.<p><a name="P12S3"></a></p>

Om det inte träffas någon förlikning, ska tvisten avgöras av nämnden, om tvisten rör en fråga som avses i 1 § första stycket 2 eller 4 § första stycket 2, 2 a, 2 b, 2 c eller 3. I annat fall ska ärendet avskrivas. <i>Lag (2012:980)</i>.<p><a name="P12S4"></a></p><a class="paragraf" name="P12a"><b>12 a §</b></a>   Vid sådan medling som avses i 12 kap. 58 eller 58 a § jordabalken skall hyresnämnden, om hyresvärden eller hyresgästen begär det, yttra sig om marknadshyran för lokalen eller om huruvida en lokal som har anvisats av hyresvärden är godtagbar enligt 12 kap. 57 § första stycket 2 eller 3 jordabalken.<p><a name="P12aS2"></a></p>

Vid sådan medling som avses i 11 kap. 6 eller 6 a § jordabalken skall arrendenämnden, om jordägaren eller arrendatorn begär det, yttra sig om den arrendeavgift som arrendestället vid tillämpning av 11 kap. 5 a §
första stycket jordabalken kan antas betinga på öppna marknaden. <i>Lag
(1988:928)</i>.<p><a name="P12aS3"></a></p><a class="paragraf" name="P12b"><b>12 b §</b></a>   Ett medlingssammanträde är inte offentligt.<br /><i>Lag (2011:863)</i>.<p><a name="P12bS2"></a></p><a class="paragraf" name="P13"><b>13 §</b></a>   Rör ärende hos nämnd såväl fråga om förlängning av avtal som villkoren för sådan förlängning, får särskilt beslut ges beträffande förlängningsfrågan.<p><a name="P13S2"></a></p>

Då särskilt beslut enligt första stycket meddelats, får nämnden förordna att tvisten i övrigt skall vila till dess att beslutet har vunnit laga kraft. <i>Lag (1984:679)</i>.<p><a name="P13S3"></a></p><a class="paragraf" name="P13a"><b>13 a §</b></a>   Bifalls hyresvärdens talan om att hyresavtalet skall upphöra att gälla, får hyresnämnden efter yrkande av hyresvärden i beslutet ålägga hyresgästen att flytta vid den tidpunkt då lägenheten skall lämnas.<p><a name="P13aS2"></a></p>

Upphör hyresavtalet att gälla på den grunden att hyresrätten är förverkad, får hyresnämnden, om hyresvärden yrkar det och det finns skäl till det, bestämma att beslutet om åläggande för hyresgästen att flytta får verkställas även om det inte har vunnit laga kraft. Om det finns anledning, skall hyresnämnden då föreskriva att hyresvärden skall ställa säkerhet för skadestånd som han kan bli skyldig att betala om beslutet ändras. <i>Lag (2002:31)</i>.<p><a name="P13aS3"></a></p><a class="paragraf" name="P13b"><b>13 b §</b></a>   Om hyresvärden i ett ärende gör gällande att rätt till  förlängning av hyresavtalet enligt 12 kap. 46 § första  stycket 2 jordabalken saknas på grund av dröjsmål med  betalning av hyran, bristande skötsamhet eller störningar i  boendet, ska hyresnämnden lämna en underrättelse om detta till  socialnämnden i den kommun där lägenheten är belägen.<p><a name="P13bS2"></a></p>

Underrättelsen till socialnämnden ska lämnas så snart som  möjligt. Om det framgår att socialnämnden redan är informerad,  behöver någon underrättelse inte lämnas. <i>Lag (2024:314)</i>.<p><a name="P13bS3"></a></p>

Ärende angående godkännande av förbehåll m. m.<p><a name="P13bS4"></a></p><a class="paragraf" name="P14"><b>14 §</b></a>   En fråga som avses i 1 § första stycket 3 eller 4 § första stycket 4 prövas efter ansökan som skall vara skriftlig och som bör innehålla de omständigheter som åberopas till stöd för ansökningen.<p><a name="P14S2"></a></p>

Sökanden och annan som ärendet angår skall kallas att inställa sig till sammanträde, om det inte kan anses obehövligt. Skall en part inställa sig, får nämnden förelägga vite. Att någon som kallats att inställa sig uteblir hindrar inte att ärendet prövas. <i>Lag (2005:1061)</i>.<p><a name="P14S3"></a></p><h4 name="Skiljemannaförfarande"><a name="Skiljemannaförfarande">Skiljemannaförfarande</a></h4><p><a name="P14S4"></a></p><a class="paragraf" name="P15"><b>15 §</b></a>   Har parterna avtalat att en tvist ska avgöras av skiljemän utan förbehåll om rätt för parterna att angripa skiljedomen i sak och har, vid arrendetvist, arrendenämnden eller, vid hyres-
eller bostadsrättstvist, hyresnämnden utsetts till skiljenämnd, ska nämnden på ansökan avgöra tvisten genom skiljedom. I fråga om ansökan och en parts första inlaga till nämnden gäller 8 §.<br />
Har tvisten redan hänskjutits till nämnden, kan skiljedom dock alltid begäras muntligen inför nämnden.<p><a name="P15S2"></a></p>

I ett ärende som nämnden ska avgöra genom skiljedom gäller lagen (1999:116) om skiljeförfarande, i den mån annat inte följer av denna lag. Vardera parten svarar för sin kostnad i tvist som avses i 9 kap. 10 eller 14 §, 10 kap. 6 § eller 12 kap. 49 eller 54 § jordabalken, 5 § lagen (1957:390) om fiskearrenden, 4 kap. 9 § bostadsrättslagen (1991:614) eller 4 § lagen (2012:978) om uthyrning av egen bostad.<br /><i>Lag (2012:980)</i>.<p><a name="P15S3"></a></p>

Ärende angående förhandlingsordning m. m.<p><a name="P15S4"></a></p><a class="paragraf" name="P15a"><b>15 a §</b></a>   En tvist som avses i 4 § första stycket 5 a hänskjuts till hyresnämnden genom ansökan som skall vara skriftlig.<p><a name="P15aS2"></a></p>

I fråga om ansökan, en parts första inlaga till nämnden och sammanträde gäller i övrigt 8 § andra-sjätte styckena och 9 §
första och tredje styckena.<p><a name="P15aS3"></a></p>

Uteblir sökanden från ett sammanträde, skall ärendet avskrivas.<br />
Om motparten uteblir, får nämnden förelägga honom eller henne att inställa sig vid vite. Om parten ändå uteblir, hindrar inte det att ärendet prövas.<p><a name="P15aS4"></a></p>

Vad som sägs i tredje stycket gäller inte, om det finns anledning att anta att en part har laga förfall för sin utevaro. <i>Lag (2005:1061)</i>.<p><a name="P15aS5"></a></p><h4 name="Ärende om särskild skiljeman"><a name="Ärende om särskild skiljeman">Ärende om särskild skiljeman</a></h4><p><a name="P15aS6"></a></p><a class="paragraf" name="P15b"><b>15 b §</b></a>   Ansökan i en fråga som avses i 4 § första stycket 8 om  att utse en skiljeman ska vara skriftlig och innehålla de  uppgifter som anges i 8 § andra stycket. Tillsammans med  ansökan ska det ges in en förhandlingsordning som innehåller  en bestämmelse om att tvisten får prövas av en skiljeman. Om  en ansökan inte uppfyller dessa krav, ska hyresnämnden  förelägga sökanden att avhjälpa bristen inom viss tid. Om  föreläggandet inte följs får ansökan avvisas. I övrigt  tillämpas det som anges i 8 § fjärde och femte styckena för  ansökan och en parts första inlaga till nämnden. <p><a name="P15bS2"></a></p>

Motparten ska ges tillfälle att yttra sig över ansökan.  Ärendet får avgöras trots att motparten inte har yttrat sig.<p><a name="P15bS3"></a></p>

Om ansökan återkallas ska ärendet skrivas av. <i>Lag (2022:1659)</i>.<p><a name="P15bS4"></a></p><a class="paragraf" name="P15c"><b>15 c §</b></a>   Ett ärende om att utse en skiljeman enligt 23 a §  första stycket 1 eller 3 hyresförhandlingslagen (1978:304) ska  handläggas särskilt skyndsamt.<p><a name="P15cS2"></a></p>

Om parterna begär det ska hyresnämnden innan en skiljeman  utses enligt 23 a § hyresförhandlingslagen medla i  hyrestvisten mellan dem. Hyresnämnden ska i så fall kalla  parterna till ett medlingssammanträde, om det inte är  obehövligt. <i>Lag (2025:1263)</i>.<p><a name="P15cS3"></a></p><a class="paragraf" name="P15d"><b>15 d §</b></a>   Ansökan i en fråga som avses i 4 § första stycket 8 om  att entlediga en skiljeman ska vara skriftlig. Ansökan ska  innehålla de skäl som anförs för entledigande.<p><a name="P15dS2"></a></p>

Övriga parter i ärendet ska ges tillfälle att yttra sig över  ansökan. Ärendet får avgöras trots att de inte har yttrat sig.<p><a name="P15dS3"></a></p>

Om ansökan återkallas ska ärendet skrivas av. <i>Lag (2022:1659)</i>.<p><a name="P15dS4"></a></p><h4 name="Ärende angående upprustningsföreläggande m.m."><a name="Ärende angående upprustningsföreläggande m.m.">Ärende angående upprustningsföreläggande m.m.</a></h4><p><a name="P15dS5"></a></p><a class="paragraf" name="P16"><b>16 §</b></a>   Ansökan i en fråga som avses i 4 § första stycket 6 skall vara skriftlig samt innehålla uppgift om den berörda fastigheten och dess ägare, det som yrkas och de omständigheter som åberopas till stöd för yrkandet samt, när det gäller ansökan enligt 12 kap. 18 e eller 18 h § jordabalken, uppgift om berörda hyresgästers namn. En ansökan enligt 12 kap. 18 a-c, 18 e eller 18 h § jordabalken skall dessutom vara åtföljd av den utredning i tekniskt, ekonomiskt eller annat hänseende som behövs för ärendets prövning.<p><a name="P16S2"></a></p>

Uppfyller ansökan inte vad som sägs i första stycket, skall nämnden förelägga sökanden att avhjälpa bristen inom viss tid.<br />
Om föreläggandet inte följs, får ansökningen avvisas.<p><a name="P16S3"></a></p>

I fråga om ansökan och en parts första inlaga till nämnden gäller i övrigt 8 § fjärde-sjätte styckena.<p><a name="P16S4"></a></p>

I fråga om sammanträde gäller 9 § första stycket första meningen och tredje stycket. Om fastighetsägaren har kallats till ett sammanträde i ett ärende enligt 12 kap. 18 e §
jordabalken men uteblir, skall ärendet avskrivas. Om en hyresgäst uteblir i ett sådant ärende, hindrar det inte att ärendet prövas. I övriga ärenden får nämnden förelägga fastighetsägaren vid vite att inställa sig. Om fastighetsägaren uteblir i ett sådant ärende, hindrar det dock inte att ärendet prövas.<p><a name="P16S5"></a></p>

Innan nämnden beslutar om tvångsförvaltning, skall nämnden ge kommun, där fastigheten är belägen, tillfälle att lämna förslag på förvaltare.<p><a name="P16S6"></a></p>

Kommunen skall också ges tillfälle att yttra sig innan nämnden beslutar att förvaltararvode enligt bostadsförvaltningslagen
(1977:792) skall betalas av fastighetsägaren personligen.<br /><i>Lag (2005:1061)</i>.<p><a name="P16S7"></a></p><a class="paragraf" name="P16a"><b>16 a §</b></a>   Har upphävts genom <i>lag (2010:27)</i>.<p><a name="P16aS2"></a></p><a class="paragraf" name="P16b"><b>16 b §</b></a>   Har upphävts genom <i>lag (2010:27)</i>.<p><a name="P16bS2"></a></p><a class="paragraf" name="P16c"><b>16 c §</b></a>   Har upphävts genom <i>lag (2010:27)</i>.<p><a name="P16cS2"></a></p><a class="paragraf" name="P16d"><b>16 d §</b></a>   har upphävts genom <i>lag (1993:409)</i>.<p><a name="P16dS2"></a></p>

Ärende angående förvärv av arrendeställe samt ombildning till bostadsrätt m. m.<p><a name="P16dS3"></a></p><a class="paragraf" name="P16e"><b>16 e §</b></a>   Ansökan i en fråga som avses i 6 § tredje stycket eller 12 § tredje stycket lagen (1982:352) om rätt till fastighetsförvärv för ombildning till bostadsrätt eller kooperativ hyresrätt eller i 6 eller 7 § eller 12 § tredje stycket lagen (1985:658) om arrendatorers rätt att förvärva arrendestället skall vara skriftlig. Ansökan skall innehålla uppgift om det berörda huset och dess ägare eller det berörda arrendestället och dess ägare, det som yrkas och de omständigheter som åberopas till stöd för yrkandet.<p><a name="P16eS2"></a></p>

Uppfyller ansökan inte vad som sägs i första stycket, skall nämnden förelägga sökanden att avhjälpa bristen inom viss tid.<br />
Om föreläggandet inte följs, får ansökningen avvisas.<p><a name="P16eS3"></a></p>

I fråga om ansökan och en parts första inlaga till nämnden gäller i övrigt 8 § fjärde-sjätte styckena.<p><a name="P16eS4"></a></p>

I fråga om sammanträde gäller 9 § första och tredje styckena.<br />
Uteblir sökanden från sammanträdet, skall ärendet avskrivas. Om motparten uteblir, hindrar det inte att ärendet prövas.<br /><i>Lag (2005:1061)</i>.<p><a name="P16eS5"></a></p>

Vissa bevismedel m. m.<p><a name="P16eS6"></a></p><a class="paragraf" name="P16f"><b>16 f §</b></a>   Nämnd skall verka för att utredningen i ärende får den inriktning och omfattning som är lämplig med hänsyn till ärendets beskaffenhet.<br />
Därvid skall nämnden såvitt möjligt se till att onödig utredning ej förebringas. <i>Lag (1974:1090)</i>.<p><a name="P16fS2"></a></p><a class="paragraf" name="P17"><b>17 §</b></a>   Om det finns anledning, skall nämnden eller den nämnden förordnar besiktiga den fastighet som ärendet rör. Parterna skall ges tillfälle att närvara vid en sådan besiktning.<br />
Nämnden får också inhämta annan nödvändig utredning.<p><a name="P17S2"></a></p>

I ett ärende som avses i 9 kap. 17 a, 18, 21, 21 a eller 31 §
jordabalken skall arrendenämnden inhämta yttrande från länsstyrelsen. Sådant yttrande skall också inhämtas om det beträffande jordbruksarrende uppkommer fråga om tillämpning av 6 § första stycket 3 eller 4 eller 7 § andra stycket lagen
(1985:658) om arrendatorers rätt att förvärva arrendestället. I ett ärende som avses i 9 kap. 9 § jordabalken får arrendenämnden, om utredningen ger anledning till det, inhämta yttrande från länsstyrelsen om arrendeställets avkastningsförmåga. Yttrandena skall inhämtas från den länsstyrelse inom vars område fastigheten är belägen.<p><a name="P17S3"></a></p>

I ett ärende angående tvist om hyresvillkor enligt 22 §
hyresförhandlingslagen (1978:304) skall hyresnämnden, om den finner det behövligt, ge den hyresgästorganisation som har ingått den ifrågasatta överenskommelsen tillfälle att yttra sig. <i>Lag (2005:1061)</i>.<p><a name="P17S4"></a></p><a class="paragraf" name="P18"><b>18 §</b></a>   Lämnar part ej frivilligt tillfälle till besiktning eller till granskning av kontrakt eller annan handling som rör arrende-, hyres-
eller bostadsrättsförhållandet och är av betydelse för ärendet, får nämnden förelägga honom vite. Vad som sagts nu gäller ej, om nämnden är skiljenämnd.<p><a name="P18S2"></a></p><a class="paragraf" name="P19"><b>19 §</b></a>   Den som efter förordnande av nämnden har besiktigat en  fastighet eller verkställt en annan utredning har rätt till  skälig ersättning av allmänna medel. Ersättningen fastställs  av nämnden. <i>Lag (2019:246)</i>.<p><a name="P19S2"></a></p><a class="paragraf" name="P19a"><b>19 a §</b></a>   En nämnd får hålla förhör med vittne eller sakkunnig under ed och förhör med part under sanningsförsäkran, om någon part begär det och förhöret är erforderligt för utredningen. Sådant förhör får dock inte hållas, om nämnden finner att bevisningen kan föras på annat sätt med avsevärt mindre besvär eller kostnad. Om sådant förhör gäller 36 kap.
1--18 och 20--22 §§, 37 kap. 1--3 §§ samt 40 kap. 1--10, 12, 14 och 19
§§ rättegångsbalken i tillämpliga delar. <i>Lag (1987:756)</i>.<p><a name="P19aS2"></a></p><a class="paragraf" name="P19b"><b>19 b §</b></a>   Den som hörs i nämnden och som inte är part har rätt  till ersättning för att inställa sig. <p><a name="P19bS2"></a></p>

Om förhöret har begärts av en part tillämpas 36 kap. 24 §  rättegångsbalken.<p><a name="P19bS3"></a></p>

Om förhöret inte har begärts av en part ska ersättningen  betalas av allmänna medel. Ersättningen fastställs av nämnden.  Regeringen kan med stöd av 8 kap. 7 § regeringsformen meddela  närmare föreskrifter om ersättning.<p><a name="P19bS4"></a></p>

I fråga om förskott på ersättning tillämpas 36 kap. 25 §  rättegångsbalken. <i>Lag (2019:246)</i>.<p><a name="P19bS5"></a></p><h4 name="Kostnader"><a name="Kostnader">Kostnader</a></h4><p><a name="P19bS6"></a></p><a class="paragraf" name="P19c"><b>19 c §</b></a>   Vardera parten ska svara för sina kostnader i nämnden.<p><a name="P19cS2"></a></p>

Om en part har handlat på ett sådant sätt som anges i 18 kap. 
6 § rättegångsbalken, får nämnden bestämma att den parten ska  ersätta de kostnader som denne har orsakat motparten. Om  partens ställföreträdare, ombud eller biträde har handlat på  ett sådant sätt som anges i 18 kap. 7 § rättegångsbalken, får  nämnden bestämma att han eller hon tillsammans med parten ska  ersätta sådana kostnader.<p><a name="P19cS3"></a></p>

I fråga om hur kostnader ska fördelas i ett ärende som nämnden  ska avgöra genom skiljedom gäller i stället 15 § andra  stycket. <i>Lag (2024:314)</i>.<p><a name="P19cS4"></a></p>

Beslut m. m.<p><a name="P19cS5"></a></p><a class="paragraf" name="P20"><b>20 §</b></a>   Bestämmelserna i 16 kap. rättegångsbalken om omröstning äger motsvarande tillämpning på avgörande av nämnd. Ordföranden skall dock säga sin mening först. <i>Lag (1974:1090)</i>.<p><a name="P20S2"></a></p><a class="paragraf" name="P21"><b>21 §</b></a>   När nämnden avgör ett ärende ska det av beslutet framgå vilka skäl som ligger till grund för beslutet, om detta går någon part emot. Detsamma gäller andra beslut, om det behövs.<br />
I beslut om avskrivning enligt 8 a § ska även de nya villkor anges på vilka avtalet enligt 11 kap. 6 a § tredje stycket jordabalken ska anses förlängt.<p><a name="P21S2"></a></p>

Om en part kan överklaga beslutet eller ansöka om återupptagande, ska det i beslutet anges vad parten ska iaktta.<p><a name="P21S3"></a></p>

Håller nämnden sammanträde i ärendet och kan på grund av ärendets beskaffenhet eller annan särskild omständighet beslut inte meddelas samma dag som sammanträdet avslutats, ska beslutet meddelas inom två veckor därefter, om inte synnerligt hinder möter. Underrättelse om när beslutet meddelas ska lämnas vid sammanträdet.<p><a name="P21S4"></a></p>

Ett slutligt beslut ska lämnas till part genom nämndens försorg. Detta gäller dock inte ett beslut om avskrivning enligt 8 eller 12 §, om beslutet meddelas vid ett sammanträde i partens närvaro.<p><a name="P21S5"></a></p>

Har en skiljaktig mening förekommit, ska denna meddelas parterna på samma sätt som beslutet. <i>Lag (2010:27)</i>.<p><a name="P21S6"></a></p><a class="paragraf" name="P21a"><b>21 a §</b></a>   Vad som i 21 § sägs om nämnds beslut gäller i tillämpliga delar nämnds yttrande enligt 12 a §.<p><a name="P21aS2"></a></p>

Angår yttrandet lägenhets marknadshyra eller arrendeavgift, skall nämnden i yttrandet utsätta viss tid inom vilken part har att hos nämnden skriftligen eller muntligen vid sammanträde anmäla om han antar den hyra eller den arrendeavgift som har angivits i yttrandet. Iakttar part inte nämndens föreläggande, anses hans slutliga ståndpunkt i tvisten vara den som han angivit innan yttrandet avgavs. <i>Lag (1984:679)</i>.<p><a name="P21aS3"></a></p><a class="paragraf" name="P21b"><b>21 b §</b></a>   Ingår parterna en förlikning i ett ärende ska nämnden på begäran av parterna stadfästa förlikningen genom beslut.<br /><i>Lag (2011:863)</i>.<p><a name="P21bS2"></a></p><a class="paragraf" name="P22"><b>22 §</b></a>   Nämndens beslut har rättskraft när tiden för  överklagande har gått ut, om beslutet innebär att en fråga  som avses i 1 § första stycket 2 eller 5 eller 4 § första  stycket 2, 2 a, 2 b, 2 c, 3, 5 a, 6 eller 7 har avgjorts.  Detta gäller dock inte beslut som innebär att nämnden har  avslagit en ansökan om<br />
   1. åtgärdsföreläggande enligt 12 kap. 11 § första stycket 5  eller 16 § andra stycket jordabalken,<br />
   2. upprustningsföreläggande enligt 12 kap. 18 a-18 c §§  jordabalken,<br />
   3. tillstånd enligt 12 kap. 18 d-18 f §§, 23 § andra stycket, 
34-37 eller 40 § jordabalken,<br />
   4. tillstånd enligt 7 kap. 11 § bostadsrättslagen 
(1991:614),<br />
   5. uppskov enligt 12 kap. 59 § jordabalken,<br />
   6. förbud eller hävande av förbud enligt 12 kap. 18 h §  jordabalken, eller<br />
   7. rätt till förhandlingsordning enligt 9 §  hyresförhandlingslagen (1978:304).<p><a name="P22S2"></a></p>

Bestämmelserna i 37-39 §§ förvaltningslagen (2017:900) om  ändring av beslut tillämpas inte i nämndernas verksamhet.<br /><i>Lag (2018:785)</i>.<p><a name="P22S3"></a></p><h4 name="Överklagande"><a name="Överklagande">Överklagande</a></h4><p><a name="P22S4"></a></p><a class="paragraf" name="P23"><b>23 §</b></a>   Det finns bestämmelser om överklagande av hyresnämndens  beslut i<br />
   - 12 kap. 70 § jordabalken,<br />
   - 6 § lagen (2012:978) om uthyrning av egen bostad,<br />
   - 31 § hyresförhandlingslagen (1978:304),<br />
   - 6 kap. 4 § lagen (2002:93) om kooperativ hyresrätt,<br />
   - 11 kap. 3 § bostadsrättslagen (1991:614),<br />
   - 34 § bostadsförvaltningslagen (1977:792), och<br />
   - 15 § lagen (1982:352) om rätt till fastighetsförvärv för  ombildning till bostadsrätt eller kooperativ hyresrätt.<p><a name="P23S2"></a></p>

Hyresnämndens yttrande enligt 12 a § första stycket får inte  överklagas.<p><a name="P23S3"></a></p>

Hyresnämndens beslut får överklagas hos Svea hovrätt, om  nämnden<br />
   1. avvisat en ansökan som avses i 8, 11, 14, 15, 15 a, 16  eller 16 e §, eller avvisat ett överklagande,<br />
   2. avskrivit ett ärende enligt 8, 9, 10, 15 a, 16 eller 
16 e §, dock inte när ärendet kan återupptas,<br />
   3. ogillat en invändning om jäv mot ledamot av nämnden eller  en invändning om att det finns ett hinder för ärendets  prövning,<br />
   4. avvisat ett ombud eller ett biträde,<br />
   5. beslutat om ersättning för någons medverkan i ärendet,<br />
   6. utdömt vite eller någon annan påföljd för underlåtenhet att  följa föreläggande eller straff för förseelse i förfarandet,<br />
   7. beslutat i annat fall än som avses i 5 i fråga som gäller  rättshjälp enligt rättshjälpslagen (1996:1619),<br />
   8. beslutat i fråga om kostnader enligt 19 c § andra stycket,<br />
   9. stadfäst en förlikning, eller<br />
   10. beslutat om rättelse eller komplettering av ett beslut som  får överklagas.<p><a name="P23S4"></a></p>

Ett överklagande som avses i tredje stycket ska ges in till  hyresnämnden inom tre veckor från den dag beslutet meddelades.<p><a name="P23S5"></a></p>

I fråga om handläggningen hos hyresnämnden av ett överklagande  som avses i första eller tredje stycket tillämpas 52 kap. 2  och 4 §§ rättegångsbalken. <i>Lag (2024:314)</i>.<p><a name="P23S6"></a></p><a class="paragraf" name="P23a"><b>23 a §</b></a>   Det finns bestämmelser om överklagande av arrendenämndens beslut i 8 kap. 31 § jordabalken och 16 § lagen
(1957:390) om fiskearrenden.<p><a name="P23aS2"></a></p>

Arrendenämndens yttrande enligt 12 a § andra stycket får inte överklagas. Nämndens beslut i sådana frågor som avses i 23 §
tredje stycket får överklagas till den hovrätt inom vars domkrets arrendenämnden är belägen. Detsamma gäller nämndens beslut enligt lagen (1985:658) om arrendatorers rätt att förvärva arrendestället.<p><a name="P23aS3"></a></p>

Vid överklagande av arrendenämndens beslut gäller 8 kap.
31 a-31 c §§ jordabalken. Hovrättens beslut med anledning av överklagande i frågor som avses i andra stycket tredje meningen eller i 23 § tredje stycket får inte överklagas. <i>Lag (2005:1061)</i>.<p><a name="P23aS4"></a></p><a class="paragraf" name="P23b"><b>23 b §</b></a>   Mot annat beslut av nämnd än som avses i 23 och 23 a §§ får talan föras endast i samband med sådan talan som avses i 23 § första stycket och 23 a § första stycket.<p><a name="P23bS2"></a></p>

Undanröjes nämnds beslut om avskrivning eller avvisning, återupptages ärendet av nämnden. <i>Lag (1974:1090)</i>.<p><a name="P23bS3"></a></p>

Vite m. m.<p><a name="P23bS4"></a></p><a class="paragraf" name="P24"><b>24 §</b></a>   Vite enligt denna lag får ej bestämmas till högre belopp än femtusen kronor. Har vite utdömts och förelägger nämnd nytt vite, får vitet bestämmas till högst tiotusen kronor.<p><a name="P24S2"></a></p>

Har ändamålet med vite förfallit, får vitet ej utdömas.<p><a name="P24S3"></a></p><a class="paragraf" name="P25"><b>25 §</b></a>   Nämnd skall självmant upptaga fråga om utdömande av vite som förelagts med stöd av denna lag och om ansvar för vittne som uteblivit.<p><a name="P25S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P25S3"></a></p><a class="paragraf" name="P26"><b>26 §</b></a>   Nämnd skall handlägga ärende skyndsamt.<p><a name="P26S2"></a></p><a class="paragraf" name="P27"><b>27 §</b></a>   Vid nämnderna tillämpas bestämmelserna i 5 kap.<br />
rättegångsbalken. Expert som avses i 5 § andra stycket denna lag får närvara vid hyresnämndens överläggning till beslut.<p><a name="P27S2"></a></p>

Bestämmelserna i lagen (1981:1064) om säkerhetskontroll i domstol får tillämpas vid nämnderna. <i>Lag (2005:1061)</i>.<p><a name="P27S3"></a></p><a class="paragraf" name="P28"><b>28 §</b></a>   Bestämmelserna i 4 kap. rättegångsbalken om jäv mot domare skall tillämpas på ledamöterna i nämnderna. Bestämmelserna i 4 kap. 13 § rättegångsbalken skall tillämpas även på andra tjänstemän än ordförande när de utför åtgärder enligt 2 §
tredje stycket denna lag.<p><a name="P28S2"></a></p>

I fråga om de icke lagfarna ledamöterna i nämnderna tillämpas 12 kap. 3 § andra stycket rättegångsbalken. <i>Lag (2005:1061)</i>.<p><a name="P28S3"></a></p><a class="paragraf" name="P29"><b>29 §</b></a>   Vid sammanträde och besiktning skall det föras anteckningar. Regeringen meddelar närmare föreskrifter om detta. <i>Lag (2005:1061)</i>.<p><a name="P29S2"></a></p><a class="paragraf" name="P29a"><b>29 a §</b></a>   I fråga om dokumentation av berättelser som lämnas i  bevissyfte tillämpas 6 kap. 6 § rättegångsbalken.<br /><i>Lag (2019:246)</i>.<p><a name="P29aS2"></a></p><a class="paragraf" name="P30"><b>30 §</b></a>   Ska en inlaga, en kallelse, ett föreläggande eller en  annan handling tillställas en part, görs det genom delgivning,  om inte något annat följer av andra stycket. Om hyresnämnden  samtidigt handlägger ett stort antal tvister av likartad  beskaffenhet mellan en hyresvärd och dennes hyresgäster om  villkoren för hyra av bostadslägenheter, får  kungörelsedelgivning enligt 49 § första och andra styckena  delgivningslagen (2010:1932) användas i de ärenden som enligt 
9 § andra stycket avgörs utan sammanträde.<p><a name="P30S2"></a></p>

Ett beslut som ska tillställas en part behöver inte delges.<br /><i>Lag (2020:923)</i>.<p><a name="P30S3"></a></p><a class="paragraf" name="P31"><b>31 §</b></a>   Nämnd har rätt att för sina sammanträden förfoga över behövliga lokaler i domstolsbyggnad eller annan allmän byggnad som ej är för tillfället upptagen för sitt huvudsakliga ändamål eller utgöres av gudstjänstlokal. Uppkommer särskilda kostnader, skall de ersättas.<p><a name="P31S2"></a></p><a class="paragraf" name="P32"><b>32 §</b></a>   Om en nämnds beslut enligt följande bestämmelser inte  överklagas, får beslutet verkställas som en dom som har fått  laga kraft:<br />
   - 9 kap. 14 § eller 12 kap. 24 a §, 55 e § åttonde stycket  eller 55 f § jordabalken,<br />
   - 22, 23, 26 eller 27 § hyresförhandlingslagen (1978:304), <br />
   - 13 a § första stycket denna lag, eller <br />
   - 13 eller 15 § eller 25 § första stycket  bostadsförvaltningslagen (1977:792).<p><a name="P32S2"></a></p>

Beslut av hyresnämnden enligt 13 a § andra stycket denna lag  om verkställighet av ett enligt första stycket i samma  paragraf meddelat beslut får verkställas som en dom som har  fått laga kraft, om hovrätten inte bestämmer något annat.  Detsamma gäller om hyresnämnden med stöd av 31 § första  stycket bostadsförvaltningslagen har bestämt att beslut enligt 
13 eller 15 § eller 25 § första stycket i den lagen ska gälla  genast.<p><a name="P32S3"></a></p>

Förlikning som är stadfäst av nämnden enligt 21 b § får  verkställas som en dom som har fått laga kraft, om hovrätten  inte bestämmer något annat. <i>Lag (2019:534)</i>.<p><a name="P32S4"></a></p><br /><h3 name="overgang"><a name="overgang">Övergångsbestämmelser</a></h3>
1984:679<p><a name="P32S2"></a></p>

Denna lag träder i kraft den 1 januari 1985. De nya bestämmelserna gäller även i fråga om arrendeavtal och hyresavtal som har ingåtts före ikraftträdandet. Har avtalet sagts upp dessförinnan tillämpas dock fortfarande 8, 12 a och 21 a §§ i deras äldre lydelse.<p><a name="P32S3"></a></p>

1985:660<p><a name="P32S4"></a></p>

Denna lag träder i kraft den 1 januari 1986. De nya bestämmelserna gäller även i fråga om arrendeavtal som har ingåtts före ikraftträdandet.<p><a name="P32S5"></a></p>

1986:1165<p><a name="P32S6"></a></p>

Denna lag träder i kraft den 1 januari 1987. I fråga om beslut som har meddelats före ikraftträdandet gäller dock äldre föreskrifter.<p><a name="P32S7"></a></p>

1988:928<p><a name="P32S8"></a></p>

Denna lag träder i kraft den 1 januari 1989.<p><a name="P32S9"></a></p>

De nya bestämmelserna i 9, 12 a och 21 §§ gäller även i fråga om hyresavtal som har ingåtts före den 1 januari 1989. Om ett hyresavtal har sagts upp dessförinnan, tillämpas dock fortfarande äldre bestämmelser.<p><a name="P32S10"></a></p>

1989:663<p><a name="P32S11"></a></p>

Denna lag träder i kraft den 1 september 1989. Äldre föreskrifter gäller alltjämt i ärenden där den slutliga handläggningen påbörjats före ikraftträdandet.<p><a name="P32S12"></a></p>

1991:635<p><a name="P32S13"></a></p>

Denna lag träder i kraft den 1 juli 1991. Äldre bestämmelser gäller alltjämt om ett ärende i vilket intresseledamöter har deltagit har påbörjats före ikraftträdandet.<p><a name="P32S14"></a></p>

1991:637<p><a name="P32S15"></a></p>

Denna lag träder i kraft den 1 juli 1991. Äldre bestämmelser gäller alltjämt om ett ärende i vilket intresseledamöter har deltagit har påbörjats före ikraftträdandet.<p><a name="P32S16"></a></p>

1994:820<br />
   1. Denna lag träder i kraft den 1 juli 1994.<br />
   2. Äldre föreskrifter om förfarandet tillämpas fortfarande i ärenden som enligt lagen (1994:834) om upphävande av bostadssaneringslagen (1973:531) fortfarande skall kunna prövas enligt den upphävda lagen.<p><a name="P32S17"></a></p>

1997:63<br />
   1. Denna lag träder i kraft den 1 april 1997.<br />
   2. Äldre föreskrifter tillämpas fortfarande i ärenden som enligt övergångsbestämmelserna till lagen (1997:62) om ändring i jordabalken skall prövas enligt äldre bestämmelser.<p><a name="P32S18"></a></p>

2000:594<br />
   1. Denna lag träder i kraft den 1 januari 2001.<br />
   2. Äldre föreskrifter tillämpas fortfarande i ärenden som enligt övergångsbestämmelserna i lagen (2000:593) om ändring i jaktlagen (1987:259) skall prövas enligt äldre bestämmelser.<p><a name="P32S19"></a></p>

2002:31<br />
   1. Denna lag träder i kraft den 1 april 2002.<br />
   2. I fråga om hyresavtal som har sagts upp före ikraftträdandet gäller 13 a och 32 §§ i sina äldre lydelser.<br />
   3. I fråga om en tvist enligt 2 § andra stycket hyresförhandlingslagen som har hänskjutits till hyresnämnd före ikraftträdandet gäller 17 § i sin äldre lydelse.<p><a name="P32S20"></a></p>

2005:948<br />
   1. Denna lag träder i kraft den 1 januari 2006.<br />
   2. För sådana överenskommelser som avses i 12 kap. 45 § tredje stycket jordabalken i dess lydelse före den 1 januari 2006 och som har ingåtts före ikraftträdandet, gäller 4 § i sin äldre lydelse.<p><a name="P32S21"></a></p>

2005:1061<br />
   1. Denna lag träder i kraft den 1 januari 2006.<br />
   2. I fråga om ärenden som en arrendenämnd avgjort före ikraftträdandet gäller äldre bestämmelser.<p><a name="P32S22"></a></p>

2006:410<br />
   1. Denna lag träder i kraft den 1 juli 2006.<br />
   2. I fråga om hyresavtal som har ingåtts före ikraftträdandet, skall 4 och 32 §§ tillämpas i sina äldre lydelser.<p><a name="P32S23"></a></p>

2010:27<br />
   1. Denna lag träder i kraft den 1 mars 2010.<br />
   2. Äldre bestämmelser gäller fortfarande i ärenden som enligt lagen (2010:24) om upphävande av lagen (1975:1132) om förvärv av hyresfastighet m.m. ska prövas enligt den upphävda lagen.<p><a name="P32S24"></a></p>

2010:1942<br />
   1. Denna lag träder i kraft den 1 april 2011.<br />
   2. Äldre bestämmelser gäller om ett beslut om delgivning enligt 15-17 §§ delgivningslagen (1970:428) har fattats före den 1 april 2011 eller om en handling har skickats eller lämnats före denna tidpunkt.<p><a name="P32S25"></a></p>

2022:1659<p><a name="P32S26"></a></p>

Denna lag träder i kraft den 2 januari 2023 i fråga om 4 § och  i övrigt den 1 januari 2023.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>