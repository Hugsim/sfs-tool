<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1974:358) om facklig förtroendemans ställning på arbetsplatsen - SFS sfs-1974-358</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1974:358) om facklig förtroendemans ställning på arbetsplatsen</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1974:358</span> •
                <span><strong>Utfärdad:</strong> 1974-05-31</span>
            </div>
        </header>

        <main class="law-content">
            <h2>Lag (1974:358) om facklig förtroendemans ställning på arbetsplatsen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1974:358<br />

<b>Departement/myndighet</b>:   
Arbetsmarknadsdepartementet ARM <br />  

<b>Utfärdad</b>:   
1974-05-31 <br />  


<b>Ändrad</b>:   
t.o.m. SFS 2022:837<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1974:358">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1974:358">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna lag tillämpas på den som har utsetts av en arbetstagarorganisation att som facklig förtroendeman företräda de anställda på viss arbetsplats i frågor som rör förhållandet till arbetsgivaren eller andra med facklig verksamhet sammanhängande frågor.<p><a name="P1S2"></a></p>

Med arbetstagarorganisation avses i denna lag organisation som är eller brukar vara bunden av kollektivavtal för de arbetstagare som berörs av förtroendemannens verksamhet.<p><a name="P1S3"></a></p>

Lagen tillämpas på en facklig förtroendeman då organisationen har underrättat arbetsgivaren om det fackliga uppdraget. I förhållande till förtroendemannen bestämmer organisationen när lagen skall gälla för honom. <i>Lag (1990:1039)</i>.<p><a name="P1S4"></a></p><a class="paragraf" name="P2"><b>2 §</b></a>   Har i lag meddelats bestämmelse som avviker från denna lag, gäller den bestämmelsen. Även avvikande bestämmelse i annan författning än lag gäller, om den avser fråga om företrädesrätt till fortsatt arbete eller förläggning av ledighet för facklig förtroendeman, vars avlöningsförmåner fastställes under medverkan av regeringen eller myndighet som regeringen bestämmer, eller facklig förtroendeman hos riksdagen eller dess verk.<p><a name="P2S2"></a></p>

Avtal som innebär att en facklig förtroendemans rättigheter enligt denna lag inskränks är ogiltigt i den delen. Avvikelse får dock göras från 1, 5--7, 8 §§ första stycket, och 9 a § första och andra styckena med stöd av kollektivavtal som på arbetstagarsidan har slutits eller godkänts av organisation som är att anse som central arbetstagarorganisation enligt lagen (1976:580) om medbestämmande i arbetslivet. <i>Lag (1990:1039)</i>.<p><a name="P2S3"></a></p><a class="paragraf" name="P3"><b>3 §</b></a>   En arbetsgivare får inte hindra en facklig förtroendeman att fullgöra sitt uppdrag.<p><a name="P3S2"></a></p>

Om uppdraget avser en annan arbetsplats än förtroendemannens egen, är arbetsgivaren på den arbetsplatsen skyldig att låta förtroendemannen få tillträde och vara verksam i den omfattning som behövs för uppdraget.<br />
Verksamheten får dock inte medföra betydande hinder för arbetets behöriga gång.<p><a name="P3S3"></a></p>

Förtroendemannen skall ges tillfälle att disponera lokal eller annat utrymme på den egna arbetsplatsen som fordras för det fackliga uppdrag som utförs där. <i>Lag (1990:1039)</i>.<p><a name="P3S4"></a></p><a class="paragraf" name="P4"><b>4 §</b></a>   Facklig förtroendeman får ej med anledning av sitt uppdrag ges försämrade arbetsförhållanden eller anställningsvillkor. När uppdraget har upphört skall arbetstagaren vara tillförsäkrad samma eller likvärdig ställning i fråga om arbetsförhållanden och anställningsvillkor som om han ej haft fackligt uppdrag.<p><a name="P4S2"></a></p><a class="paragraf" name="P5"><b>5 §</b></a>   Uppkommer fråga om ändring av facklig förtroendemans arbetsförhållanden eller anställningsvillkor, skall arbetsgivaren minst två veckor i förväg varsla den lokala arbetstagarorganisationen och underrätta förtroendemannen. Föreligger hinder härför, skall varsel och underrättelse i stället lämnas så snart det kan ske.<br />
Skyldighet att lämna varsel och underrättelse föreligger ej vid sådan ändring som utgör ett normalt led i förtroendemannens arbete och icke försämrar hans möjligheter att fullgöra det fackliga uppdraget.<p><a name="P5S2"></a></p>

Den lokala arbetstagarorganisationen och förtroendemannen har rätt till överläggning med arbetsgivaren om åtgärd som avses i första stycket. Sådan överläggning skall påkallas senast en vecka efter det att varsel eller underrättelse lämnades. Har överläggning påkallats, får arbetsgivaren icke vidtaga den tilltänkta åtgärden förrän tillfälle till överläggning har lämnats.<p><a name="P5S3"></a></p><a class="paragraf" name="P6"><b>6 §</b></a>   Facklig förtroendeman har rätt till den ledighet som fordras för det fackliga uppdraget.<p><a name="P6S2"></a></p>

Ledigheten får dock icke ha större omfattning än som är skäligt med hänsyn till förhållandena på arbetsplatsen. Ledigheten får icke förläggas så, att den medför betydande hinder för arbetets behöriga gång.<p><a name="P6S3"></a></p>

Ledighetens omfattning och förläggning bestämmes efter överläggning mellan arbetsgivaren och den lokala arbetstagarorganisationen.<p><a name="P6S4"></a></p><a class="paragraf" name="P7"><b>7 §</b></a>   Vid ledighet som avser den fackliga verksamheten på förtroendemannens egen arbetsplats skall den fackliga förtroendemannen ha rätt till bibehållna anställningsförmåner.<p><a name="P7S2"></a></p>

Beror det på arbetsgivaren att den fackliga verksamhet som avser förtroendemannens egen arbetsplats förläggs till annan tid än förtroendemannens ordinarie arbetstid, skall ersättning utgå till förtroendemannen som om han hade utfört arbete för arbetsgivarens räkning.<p><a name="P7S3"></a></p>

Även uppkomna merkostnader skall ersättas, om de beror på arbetsgivaren.<p><a name="P7S4"></a></p>

Om anställningsförmån enligt lag utgår endast för arbetad tid, skall med sådan tid likställas tid som avses i första och andra styckena. <i>Lag
(1990:1039)</i>.<p><a name="P7S5"></a></p><a class="paragraf" name="P8"><b>8 §</b></a>   Vid uppsägning på grund av arbetsbrist och vid  permittering ska en facklig förtroendeman, utan hinder av 22 §  lagen (1982:80) om anställningsskydd, ges företräde till  fortsatt arbete, om det är av särskild betydelse för den  fackliga verksamheten på arbetsplatsen. Om förtroendemannen  endast efter omplacering kan beredas fortsatt arbete, gäller  som förutsättning för att förtroendemannen ska ges företräde  att han eller hon har tillräckliga kvalifikationer för detta  arbete. <p><a name="P8S2"></a></p>

Uppsägning som sker i strid med första stycket ska på yrkande  av förtroendemannen förklaras ogiltig. Härvid ska 37, 39, 40  och 42 §§ lagen (1982:80) om anställningsskydd gälla.<br /><i>Lag (2022:837)</i>.<p><a name="P8S3"></a></p><a class="paragraf" name="P8a"><b>8 a §</b></a>   Vid en tvist om giltigheten av en uppsägning av en  facklig förtroendeman upphör inte förtroendemannens  anställning till följd av uppsägningen förrän tvisten slutligt  har avgjorts, om det är av särskild betydelse för den fackliga  verksamheten på arbetsplatsen att förtroendemannens  anställning består.<p><a name="P8aS2"></a></p>

En sådan förtroendeman får inte stängas av från arbete på  grund av de omständigheter som har lett till uppsägningen, om  det inte finns särskilda skäl. Förtroendemannen har rätt till  lön och andra förmåner enligt 12-14 §§ lagen (1982:80) om  anställningsskydd så länge anställningen består.<p><a name="P8aS3"></a></p>

Om en tvist uppkommit i frågan om huruvida förtroendemannen  har särskild betydelse för den fackliga verksamheten på  arbetsplatsen, kan en domstol på förtroendemannens begäran för  tiden fram till det slutliga avgörandet besluta att hans eller  hennes anställning ska bestå. Domstolen kan även för tiden  fram till det slutliga avgörandet besluta att en pågående  avstängning av förtroendemannen ska upphöra. På arbetsgivarens  begäran kan domstolen för tiden fram till det slutliga  avgörandet besluta att förtroendemannens anställning ska  upphöra vid uppsägningstidens utgång eller vid den senare  tidpunkt som domstolen bestämmer. <i>Lag (2022:837)</i>.<p><a name="P8aS4"></a></p><a class="paragraf" name="P8b"><b>8 b §</b></a>   Vid en tvist om giltigheten av ett avskedande av en  facklig förtroendeman kan en domstol på förtroendemannens  begäran besluta att hans eller hennes anställning trots  avskedandet ska bestå till dess att tvisten slutligt har  avgjorts, om det är av särskild betydelse för den fackliga  verksamheten på arbetsplatsen att förtroendemannens  anställning består.<p><a name="P8bS2"></a></p>

Om en domstol har meddelat ett sådant beslut, får  arbetsgivaren inte stänga av förtroendemannen från arbete på  grund av de omständigheter som har lett till avskedandet.  Förtroendemannen har rätt till lön och andra förmåner enligt 
12-14 §§ lagen om anställningsskydd så länge anställningen  består. <i>Lag (2022:837)</i>.<p><a name="P8bS3"></a></p><a class="paragraf" name="P9"><b>9 §</b></a>   Uppkommer tvist om tillämpning på en facklig förtroendeman av 1, 3, 4, 6 eller 7 § eller 8 § första stycket eller kollektivavtalsbestämmelse som med stöd av 2 § andra stycket har trätt i stället för 1, 6 eller 7 § eller 8 § första stycket, gäller den lokala arbetstagarorganisationens mening om lagens eller kollektivavtalets rätta innebörd intill dess tvisten har slutligt prövats. I kollektivavtal som har trätt i lagens ställe kan föreskrivas att arbetstagarpartens bestämmanderätt i stället skall tillkomma huvudorganisationen.<p><a name="P9S2"></a></p>

Utan hinder av första stycket kan arbetsgivaren vägra sådan ledighet som äventyrar säkerheten på arbetsplatsen, viktiga samhällsfunktioner eller därmed jämförliga intressen.<p><a name="P9S3"></a></p><a class="paragraf" name="P9a"><b>9 a §</b></a>   En arbetsgivare som enligt 3 § andra stycket är skyldig att ge en facklig förtroendeman tillträde till en arbetsplats och låta förtroendemannen vara verksam där har rätt till förhandling med den berörda arbetstagarorganisationen om tystnadsplikt rörande den information som ska lämnas till förtroendemannen.<p><a name="P9aS2"></a></p>

I sådana fall tillämpas 21 § andra och tredje styckena lagen
(1976:580) om medbestämmande i arbetslivet. Vad en facklig förtroendeman har fått kännedom om med tystnadsplikt som avses i första stycket får förtroendemannen trots tystnadsplikten föra vidare till en ledamot i styrelsen för arbetstagarorganisationen. I ett sådant fall gäller tystnadsplikten även för styrelseledamoten.<p><a name="P9aS3"></a></p>

I fråga om den som utövar ett uppdrag enligt 3 § andra stycket på en arbetsplats i det allmännas verksamhet tillämpas 10 kap. 11-14 §§ och 12 kap. 2 § offentlighets- och sekretesslagen (2009:400) i stället för bestämmelserna i första och andra styckena. <i>Lag (2009:417)</i>.<p><a name="P9aS4"></a></p><a class="paragraf" name="P10"><b>10 §</b></a>   Åsidosätter arbetsgivare sina förpliktelser enligt denna lag eller kollektivavtalsbestämmelser som har trätt i lagens ställe skall han utge, förutom lön och andra anställningsförmåner vartill facklig förtroendeman är berättigad, ersättning för uppkommen skada. Vid bedömande om och i vad mån skada har uppstått skall hänsyn tagas även till arbetstagarorganisations intresse av att lagens bestämmelser iakttages i förhållande till organisationens förtroendemän samt till övriga omständigheter av annan än rent ekonomisk betydelse.<p><a name="P10S2"></a></p>

Arbetstagarorganisation kan åläggas att utge skadestånd om den föranlett felaktig tillämpning av lagen eller kollektivavtal som har trätt i lagens ställe och har insett eller uppenbarligen borde ha insett felaktigheten. Detsamma gäller om organisationen icke vidtager skäliga åtgärder för att hindra facklig förtroendeman från ett motsvarande förfarande eller om organisationen icke söker förebygga skada av ett felaktigt förfaringssätt. Facklig förtroendeman kan icke åläggas att utge skadestånd eller återbära erhållen lön för facklig verksamhet som han har bedrivit med organisationens godkännande.<p><a name="P10S3"></a></p>

Om det med hänsyn till skadans storlek eller andra omständigheter är skäligt, kan skadeståndet jämkas.<p><a name="P10S4"></a></p><a class="paragraf" name="P10a"><b>10 a §</b></a>   Om en facklig förtroendeman eller en ledamot i styrelsen för en arbetstagarorganisation bryter mot den tystnadsplikt som avses i 9 a §
första och andra styckena eller obehörigen utnyttjar kunskaper som förtroendemannen eller styrelseledamoten har fått under sådan tystnadsplikt, svarar arbetstagarorganisationen för den skada som uppkommer. I ett sådant fall följer inte ansvar enligt 20 kap. 3 §
brottsbalken.<p><a name="P10aS2"></a></p>

Om det är skäligt kan skadeståndet sättas ned eller helt falla bort. <i>Lag
(1990:1039)</i>.<p><a name="P10aS3"></a></p><a class="paragraf" name="P11"><b>11 §</b></a>   Den som vill fordra skadestånd enligt denna lag skall underrätta motparten om sitt anspråk inom fyra månader från det skadan inträffade. Har inom den tiden förhandling rörande anspråket påkallats enligt lagen (1976:580) om medbestämmande i arbetslivet eller med stöd av kollektivavtal, skall talan väckas inom fyra månader efter det att förhandlingen avslutades. I annat fall skall talan väckas inom åtta månader från skadans uppkomst.<p><a name="P11S2"></a></p>

Första stycket äger motsvarande tillämpning i fråga om anspråk på lön och andra anställningsförmåner enligt denna lag eller kollektivavtal som har trätt i lagens ställe.<p><a name="P11S3"></a></p>

Iakttages ej vad som föreskrives i första och andra styckena, är talan förlorad. <i>Lag (1976:594)</i>.<p><a name="P11S4"></a></p><a class="paragraf" name="P12"><b>12 §</b></a>   Mål om tillämpning av denna lag handläggs enligt lagen 
(1974:371) om rättegången i arbetstvister. Sådant mål ska  handläggas skyndsamt. Detsamma gäller mål om kollektivavtal  som har trätt i lagens ställe. <p><a name="P12S2"></a></p>

Utan hinder av 9 § kan Arbetsdomstolen meddela beslut i  tvistefrågan för tiden fram till dess tvisten har slutligt  prövats. Ett yrkande om sådant beslut får inte bifallas utan  att motparten har fått tillfälle att yttra sig. <p><a name="P12S3"></a></p>

Ett yrkande om beslut enligt 8 a § tredje stycket eller 8 b §  första stycket får inte bifallas utan att motparten har fått  tillfälle att yttra sig. Om ett dröjsmål skulle medföra risk  för skada, får dock domstolen omedelbart bifalla yrkandet att  gälla till dess annat beslutas. Beslut som en tingsrätt har  meddelat under rättegången får överklagas särskilt.<br /><i>Lag (2022:837)</i>.<p><a name="P12S4"></a></p><br /><h3 name="overgang"><a name="overgang">Övergångsbestämmelser</a></h3>
1974:358<p><a name="P12S2"></a></p>

Denna lag träder i kraft den 1 juli 1974.<p><a name="P12S3"></a></p>

Kollektivavtal enligt 2 § andra stycket kan ingås före ikraftträdandet.<p><a name="P12S4"></a></p>

har en arbetstagares fackliga uppdrag upphört före ikraftträdandet äger 4 § icke tillämpning.<p><a name="P12S5"></a></p>

Föreskrifterna i 5 § gäller icke om de leder till att varsel och underrättelse skall ha lämnats före ikraftträdandet.<p><a name="P12S6"></a></p>

2022:837<br />
   1. Denna lag träder i kraft den 30 juni 2022.<br />
   2. Lagen tillämpas första gången den 1 oktober 2022.<br />
   3. Äldre föreskrifter gäller fram till den 1 oktober 2022.<br />
   4. Om en arbetsgivare före den 1 oktober 2022 har sagt upp  eller avskedat en facklig förtroendeman, eller har inlett ett  förfarande för uppsägning eller avskedande genom en  förhandlingsframställning, en underrättelse eller ett varsel,  gäller äldre föreskrifter fortfarande för frågor som har att  göra med den uppsägningen eller det avskedandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>