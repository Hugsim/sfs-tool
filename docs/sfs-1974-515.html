<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1974:515) om ersättning vid frihetsinskränkning
 - SFS sfs-1974-515</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1974:515) om ersättning vid frihetsinskränkning
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1974:515</span> •
                <span><strong>Utfärdad:</strong> 1974-05-31</span>
            </div>
        </header>

        <main class="law-content">
            <h2>Lag (1974:515) om ersättning vid frihetsinskränkning
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1974:515<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
1974-05-31 <br />  


<b>Ändrad</b>:   
t.o.m. SFS 1991:1146<br />  

<b>Upphävd</b>: 
1999-01-01<br />

<b>Författningen har upphävts genom</b>: 
SFS 1998:714<br />


<b>Ändringsregister</b>:   
<a href="http://rkrattsbaser.gov.se/sfsr?bet=1974:515">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1974:515">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Den som har varit häktad på grund av misstanke om ett eller flera  brott eller som till följd av sådan misstanke under mer än 24 timmar i  sträck har varit anhållen, underkastad reseförbud eller  anmälningsskyldighet, intagen för rättspsykiatrisk undersökning eller  tagen i förvar genom beslut av befälhavare på fartyg eller luftfartyg  eller av beskickning eller konsulat har rätt till ersättning av staten,  om <br />
   1. frikännande dom meddelas, <br />
   2. åtalet avvisas eller avskrivs,<br />
   3. förundersökning avslutas utan att åtal väcks eller<br />
   4. beslutet om frihetsinskränkning genom avslag på  häktningsframställning eller efter överprövning, fullföljd av talan  eller anlitande av särskilt rättsmedel upphävs eller ersätts av beslut  om mindre ingripande åtgärd eller undanröjs utan förordnande om ny  handläggning.<p><a name="P1S2"></a></p>

Den som på grund av misstanke om flera brott har utsatts för en sådan  frihetsinskränkning som avses i första stycket har rätt till ersättning  av staten, om det beträffande något av brotten inträffar en omständighet  som nämns i första stycket 1--3 och det är uppenbart att  frihetsinskränkningen inte skulle ha beslutats endast för den övriga  brottsligheten.<p><a name="P1S3"></a></p>

Den som har varit häktad eller under mer än 24 timmar i sträck har varit  anhållen som misstänkt för ett eller flera brott har också rätt till  ersättning, om brottet eller något av brotten i domen hänförs till en  mildare straffbestämmelse och det är uppenbart att frihetsinskränkningen  vid en sådan bedömning inte skulle ha beslutats. <i>Lag (1991:1146)</i>.<p><a name="P1S4"></a></p><a class="paragraf" name="P1a"><b>1 a §</b></a>   Bestämmelserna i 1 § tillämpas också då någon på grund av svensk  myndighets efterlysning för brott eller begäran om anhållande eller  utlämning för brott har utsatts för en motsvarande frihetsinskränkning  utomlands. <i>Lag (1980:422)</i>. <p><a name="P1aS2"></a></p><a class="paragraf" name="P2"><b>2 §</b></a>   Den som har undergått fängelse, förvandlingsstraff för böter eller  utegångsförbud enligt lagen (1986:644) om disciplinförseelser av  krigsmän, m. m. har rätt till ersättning av staten, om efter fullföljd  av talan eller anlitande av särskilt rättsmedel frikännande dom meddelas  eller mindre ingripande påföljd ådöms eller dom eller beslut som legat  till grund för verkställigheten undanröjs utan förordnande om ny  handläggning. Detsamma gäller den som efter förordnande av domstol  enligt 31 kap. 3 § brottsbalken har genomgått rättspsykiatrisk vård. Lag 
(1991:1146).<p><a name="P2S2"></a></p><a class="paragraf" name="P3"><b>3 §</b></a>   Den som i annat fall än som anges i 1 eller 2 § till följd av  beslut vid myndighetsutövning varit berövad friheten har rätt till  ersättning av staten, om det finnes uppenbart att frihetsberövandet  var utan grund. <p><a name="P3S2"></a></p><a class="paragraf" name="P4"><b>4 §</b></a>   Rätt till ersättning föreligger ej, om den som har varit utsatt  för frihetsinskränkningen själv uppsåtligen har föranlett denna. Har  han sökt undanröja bevis eller på annat sätt försvåra sakens utredning  eller, i fall som avses i 1 eller 1 a §, sökt undandra sig  förundersökning eller lagföring, utgår ersättning endast om det finns  synnerliga skäl. <p><a name="P4S2"></a></p>

Ersättning kan vägras eller sättas ned i den mån det i annat fall med  hänsyn till omständigheterna är oskäligt att ersättning utgår.  Ersättning får dock ej vägras eller sättas ned på den grund att  misstanke om brott kvarstår utan att skuldfrågan är klarlagd. Lag 
(1980:422). <p><a name="P4S3"></a></p><a class="paragraf" name="P5"><b>5 §</b></a>   Ersättning utgår för utgifter, förlorad arbetsförtjänst, intrång i  näringsverksamhet och lidande. <p><a name="P5S2"></a></p>

Ersättningen får nedsättas efter vad som finnes skäligt, om tiden för  frihetsinskränkningen har avräknats eller eljest beaktats vid  fastställande eller verkställighet av brottspåföljd. <p><a name="P5S3"></a></p><a class="paragraf" name="P6"><b>6 §</b></a>   Anspråk på ersättning får ej överlåtas till annan innan  ersättningen blivit slutligt bestämd. <p><a name="P6S2"></a></p><a class="paragraf" name="P7"><b>7 §</b></a>   Utgår ersättning enligt denna lag och har den  ersättningsberättigade rätt till skadestånd av annan, inträder staten  i motsvarande mån i hans rätt. <p><a name="P7S2"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P7S3"></a></p>

1986:651 <p><a name="P7S4"></a></p>

Äldre bestämmelser om ersättning på grund av beslut om förvarsarrest  och fritidsstraff gäller även efter ikraftträdandet. Vid tillämpningen  av 1 § första stycket 3 skall därvid med disciplinstraff jämställas  disciplinpåföljd. <p><a name="P7S5"></a></p>

1991:1146<br />
   1. Denna lag träder i kraft den 1 januari 1992.<br />
   2. Äldre bestämmelser gäller fortfarande i fråga om den som före  ikraftträdandet varit intagen på en rättspsykiatrisk klinik eller efter  förordnande av domstol enligt 31 kap. 3 § brottsbalken i dess lydelse  före den 1 januari 1992 undergått sluten psykiatrisk vård eller vård i  specialsjukhus för psykiskt utvecklingsstörda.<p><a name="P7S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>