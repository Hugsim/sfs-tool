<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1974:610) om inrikes vägtransport - SFS sfs-1974-610</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1974:610) om inrikes vägtransport</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1974:610</span> •
                <span><strong>Utfärdad:</strong> 1974-06-07</span>
            </div>
        </header>

        <main class="law-content">
            <h2>Lag (1974:610) om inrikes vägtransport</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1974:610<br />

<b>Departement/myndighet</b>:   
Justitiedepartementet L3 <br />  

<b>Utfärdad</b>:   
1974-06-07 <br />  


<b>Ändrad</b>:   
t.o.m. SFS 2021:1137<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1974:610">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1974:610">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens tillämpningsområde m.m."><a name="Lagens tillämpningsområde m.m.">Lagens tillämpningsområde m.m.</a></h4><p><a name="S2"></a></p><a class="paragraf" name="P1"><b>1 §</b></a>   Denna lag är tillämplig på avtal om godsbefordran med fordon på väg mellan eller inom orter i Sverige, om avtalet avser befordran mot vederlag.<p><a name="P1S2"></a></p>

Om avtal som är underkastat konventionen om fraktavtalet vid internationell godsbefordran på väg (CMR) gäller särskilda bestämmelser.<p><a name="P1S3"></a></p><a class="paragraf" name="P2"><b>2 §</b></a>   Lagen ska inte tillämpas på brevbefordran,  begravningstransporter eller befordran av flyttsaker.<p><a name="P2S2"></a></p>

Lagen ska inte heller tillämpas på sådan befordran på väg som  omfattas av järnvägstrafiklagen (2018:181). <i>Lag (2018:183)</i>.<p><a name="P2S3"></a></p><a class="paragraf" name="P3"><b>3 §</b></a>   Med fordon förstås i denna lag varje slag av fordon som användes för godsbefordran på väg.<p><a name="P3S2"></a></p><a class="paragraf" name="P4"><b>4 §</b></a>   Fraktas fordonet med pålastat gods under del av befordringen med fartyg, järnväg eller luftfartyg, är denna lag tillämplig på befordringen i dess helhet, förutsatt att godset under befordringen ej lossas från fordonet av annan anledning än att det varit omöjligt att fullgöra avtalet på överenskommet sätt.<p><a name="P4S2"></a></p>

Visas att förlust, minskning, skada eller dröjsmål, som uppkommit under befordringen med det andra transportmedlet, icke beror av vägfraktföraren men härrör av händelse som kunnat inträffa endast under och på grund av befordringen med detta transportmedel, skall dock vägfraktförarens ansvarighet bestämmas enligt de lagregler som gäller för befordran med det andra transportmedlet, om dessa regler ej kan åsidosättas genom avtal som inskränker fraktförarens ansvarighet. Saknas sådana lagregler, skall vägfraktförarens ansvarighet bestämmas enligt denna lag.<p><a name="P4S3"></a></p><a class="paragraf" name="P5"><b>5 §</b></a>   Bestämmelserna i denna lag får ej åsidosättas genom avtal till nackdel för avsändare eller mottagare, om ej godsets eller befordringens ovanliga art eller andra särskilda omständigheter gör det skäligt.<p><a name="P5S2"></a></p><h4 name="Personer för vilka fraktföraren ansvarar"><a name="Personer för vilka fraktföraren ansvarar">Personer för vilka fraktföraren ansvarar</a></h4><p><a name="P5S3"></a></p><a class="paragraf" name="P6"><b>6 §</b></a>   För vad någon av fraktförarens anställda eller annan, som han anlitar för befordringen, företager eller underlåter i tjänsten eller för uppdragets fullgörande är fraktföraren ansvarig som om handlingen eller underlåtenheten varit hans egen.<p><a name="P6S2"></a></p><h4 name="Bekräftande och fullgörande av fraktavtal"><a name="Bekräftande och fullgörande av fraktavtal">Bekräftande och fullgörande av fraktavtal</a></h4><p><a name="P6S3"></a></p><h4 name="Fraktsedel"><a name="Fraktsedel">Fraktsedel</a></h4><p><a name="P6S4"></a></p><a class="paragraf" name="P7"><b>7 §</b></a>   Fraktsedel skall upprättas, om avsändaren eller fraktföraren begär det och användandet av fraktsedel ej medför beaktansvärd olägenhet för motparten eller strider mot vedertaget bruk vid det slag av befordran som är i fråga.<p><a name="P7S2"></a></p>

Skall godset lastas på skilda fordon eller är fråga om olika slag av gods eller skilda partier och skall befordringen ske med användande av fraktsedel, kan såväl avsändaren som fraktföraren fordra att särskild fraktsedel upprättas för varje fordonslast, godsslag eller parti.<p><a name="P7S3"></a></p><a class="paragraf" name="P8"><b>8 §</b></a>   Fraktsedel upprättas i flera exemplar, om avsändaren eller fraktföraren begär det.<p><a name="P8S2"></a></p>

Fraktsedel underskrives av fraktföraren. Underskriften kan vara tryckt eller ersättas med stämpel.<p><a name="P8S3"></a></p>

Fraktsedel skall överlämnas till avsändaren i samband med att godset mottages till befordran.<p><a name="P8S4"></a></p><a class="paragraf" name="P8a"><b>8 a §</b></a>   En fraktsedel får upprättas i elektronisk form, om  avsändaren och fraktföraren är överens om detta. <p><a name="P8aS2"></a></p>

En elektronisk fraktsedel ska undertecknas av fraktföraren med  en sådan avancerad elektronisk underskrift som avses i  artikel 3 i Europaparlamentets och rådets förordning (EU)  nr 910/2014 av den 23 juli 2014 om elektronisk identifiering  och betrodda tjänster för elektroniska transaktioner på den  inre marknaden och om upphävande av direktiv 1999/93/EG, i den  ursprungliga lydelsen. I stället för en avancerad elektronisk  underskrift får en avancerad elektronisk stämpel enligt samma  artikel användas. <i>Lag (2019:1195)</i>.<p><a name="P8aS3"></a></p><a class="paragraf" name="P9"><b>9 §</b></a>   Fraktsedel skall innehålla uppgift om<br />
      a) avsändarens namn och adress,<br />
      b) fraktförarens namn och adress,<br />
      c) ort och dag för fraktförarens mottagande av godset till befordran samt bestämmelseorten,<br />
      d) mottagarens namn och adress,<br />
      e) antalet kollin samt deras särskilda märken och nummer eller däremot svarande godsbeskrivning,<br />
      f) i fråga om gods av farlig beskaffenhet dess allmänt vedertagna benämning och, när så kräves, de försiktighetsmått som skall vidtagas.<p><a name="P9S2"></a></p><a class="paragraf" name="P10"><b>10 §</b></a>   På begäran av avsändaren eller fraktföraren skall, utöver vad som gäller enligt 9 §, i fraktsedel intagas uppgift om<br />
      a) ort och dag för upprättandet,<br />
      b) gängse benämning på godsets art och förpackningssättet,<br />
      c) godsets bruttovikt eller annat uttryck för dess mängd,<br />
      d) kostnader hänförliga till befordringen, såsom frakt, tilläggs avgifter, tullavgifter och andra kostnader som uppkommer under tiden från avtalets ingående till dess godset utlämnas,<br />
      e) anvisningar som behövs för att tull- och andra offentliga föreskrifter skall kunna fullgöras,<br />
      f) förbud mot omlastning,<br />
      g) kostnader som avsändaren åtager sig att betala,<br />
      h) beloppet av efterkrav som skall uppbäras när godset utlämnas,<br />
      i) enligt 33 § uppgivet värde av godset samt belopp vilket motsvarar i 36 § angivet särskilt intresse av riktigt utlämnande,<br />
      j) avsändarens anvisningar till fraktföraren om försäkring av godset,<br />
      k) avtalad tid inom vilken befordringen skall vara fullgjord,<br />
      l) förteckning över handlingar som överlämnats till fraktföraren.<p><a name="P10S2"></a></p>

I fraktsedeln får intagas de ytterligare uppgifter som parterna anser påkallade.<p><a name="P10S3"></a></p><a class="paragraf" name="P11"><b>11 §</b></a>   Avsändaren svarar för kostnad och skada som tillskyndas fraktföraren till följd av att uppgift som avsändaren lämnar i frakt sedel eller för att intagas i denna är oriktig eller ofullständig.<p><a name="P11S2"></a></p><h4 name="Fraktförarens undersökningsskyldighet"><a name="Fraktförarens undersökningsskyldighet">Fraktförarens undersökningsskyldighet</a></h4><p><a name="P11S3"></a></p><a class="paragraf" name="P12"><b>12 §</b></a>   Har uppgifter om antalet kollin samt deras märken och nummer lämnats i fraktsedel, åligger det fraktföraren att när han mottager godset till befordran undersöka riktigheten av dessa uppgifter. Kan han ej med skäliga medel göra detta eller menar han att lämnad uppgift är oriktig, skall han anteckna förbehåll härom på fraktsedeln med angivande av grunden för förbehållet.<p><a name="P12S2"></a></p>

Fraktföraren skall undersöka godsets och förpackningens synliga tillstånd när han mottager godset och, om han önskar göra förbehåll häremot, ange förbehållet jämte grunden för detta i fraktsedeln. Sker befordran utan fraktsedel, skall fraktföraren i den utsträckning omständigheterna ej föranleder annat undersöka godsets och förpackningens synliga tillstånd samt i samband med att godset mottages till befordran underrätta avsändaren om de förbehåll han finner sig böra göra.<p><a name="P12S3"></a></p>

Har avsändaren uttryckligen godkänt förbehåll enligt första eller andra stycket genom anteckning på fraktsedeln eller, när fraktsedel ej upprättas, genom annan förklaring, är förbehållet bindande för honom.<p><a name="P12S4"></a></p>

Avsändaren kan fordra att fraktföraren undersöker godsets bruttovikt eller på annat sätt uttryckta mängd samt vad kollina innehåller.<br />
Fraktföraren har rätt till ersättning för kostnaden för sådan under sökning. Om fraktsedel upprättas, skall resultatet av undersökningen antecknas på denna.<p><a name="P12S5"></a></p><h4 name="Fraktsedels bevisverkan m.m."><a name="Fraktsedels bevisverkan m.m.">Fraktsedels bevisverkan m.m.</a></h4><p><a name="P12S6"></a></p><a class="paragraf" name="P13"><b>13 §</b></a>   De i fraktsedeln angivna avtalsvillkoren skall antagas återge fraktavtalets innehåll, om ej annat visas. Fraktsedeln skall gälla som bevis om fraktförarens mottagande av godset, om det ej visas att fraktsedelns uppgifter härom är oriktiga.<p><a name="P13S2"></a></p>

Har fraktsedel upprättats och har fraktföraren icke antecknat förbehåll på fraktsedeln och angivit grunden för förbehållet skall, om ej annat visas, godset och dess förpackning antagas ha varit i gott synligt tillstånd, när fraktföraren mottog godset till befordran, och antalet kollin jämte deras märken och nummer antagas ha överensstämt med uppgifterna i fraktsedeln. Är fraktföraren i fall som avses i 12 § andra stycket andra punkten skyldig att undersöka godsets och förpackningens tillstånd, skall, om fraktföraren ej enligt vad där föreskrives gjort förbehåll, godset och förpackningen antagas ha varit i gott synligt tillstånd i de avseenden undersökningsplikten omfattat, såvida ej annat visas.<p><a name="P13S3"></a></p><h4 name="Bristfällig förpackning"><a name="Bristfällig förpackning">Bristfällig förpackning</a></h4><p><a name="P13S4"></a></p><a class="paragraf" name="P14"><b>14 §</b></a>   Är godset bristfälligt förpackat och uppkommer till följd därav skada på person, fordon, utrustning eller annat gods eller uppstår annan kostnad, svarar avsändaren mot fraktföraren för skadan eller kostnaden. Vad nu sagts gäller dock ej, om bristfälligheten var synlig eller känd för fraktföraren, när han mottog godset till befordran, och han underlät att göra förbehåll om bristfälligheten.<p><a name="P14S2"></a></p><h4 name="Farligt gods"><a name="Farligt gods">Farligt gods</a></h4><p><a name="P14S3"></a></p><a class="paragraf" name="P15"><b>15 §</b></a>   Överlämnar avsändaren till fraktföraren gods av farlig beskaffenhet, skall han noga underrätta fraktföraren om vari faran består och, när så kräves, om de försiktighetsmått som skall vidtagas.<br />
Har sådan underrättelse ej intagits i fraktsedel, ankommer det på avsändaren eller mottagaren att på annat sätt visa att fraktföraren kände till den särskilda arten av den fara som var förbunden med befordringen av godset.<p><a name="P15S2"></a></p>

Gods av farlig beskaffenhet, om vars farlighet fraktföraren icke erhållit kännedom enligt första stycket, får han, utan skyldighet att lämna ersättning, lossa eller, om det ej skäligen kan antagas att faran kan avvärjas genom mindre ingripande åtgärd, förstöra eller oskadliggöra. Avsändaren är skyldig att ersätta fraktföraren kostnad och skada som uppkommer till följd av godsets avlämnande eller befordran.<p><a name="P15S3"></a></p><h4 name="Handlingar som skall ställas till fraktförarens förfogande"><a name="Handlingar som skall ställas till fraktförarens förfogande">Handlingar som skall ställas till fraktförarens förfogande</a></h4><p><a name="P15S4"></a></p><a class="paragraf" name="P16"><b>16 §</b></a>   Avsändaren skall ställa de handlingar till fraktförarens förfogande och lämna honom de upplysningar som behövs till uppfyllande av tullbestämmelser och andra offentliga föreskrifter, som skall iakttagas innan godset utlämnas till mottagaren.<p><a name="P16S2"></a></p>

Avsändaren är ansvarig mot fraktföraren för skada som uppkommit till följd av att sådan handling eller upplysning som avses i första stycket saknas eller är ofullständig eller oriktig, dock ej om fel eller försummelse ligger fraktföraren till last. Fraktföraren är ej skyldig att undersöka om handlingarna och upplysningarna är riktiga eller fullständiga.<p><a name="P16S3"></a></p>

Går handling som överlämnats till fraktföraren förlorad eller användes den oriktigt, svarar fraktföraren för därav uppkommande skada, om han ej förmår visa, att förlusten eller den oriktiga användningen icke beror av fel eller försummelse från hans sida. Ersättningen får dock ej överstiga vad som skulle ha utgått om godset gått förlorat.<p><a name="P16S4"></a></p><h4 name="Förfoganderätt över godset under befordringen"><a name="Förfoganderätt över godset under befordringen">Förfoganderätt över godset under befordringen</a></h4><p><a name="P16S5"></a></p><a class="paragraf" name="P17"><b>17 §</b></a>   Under befordringen får avsändaren förfoga över godset genom att begära av fraktföraren att befordringen avbrytes, att bestämmelseorten ändras eller att godset utlämnas till annan mottagare än den som tidigare angivits eller genom annan liknande anvisning.<p><a name="P17S2"></a></p>

Avsändarens rätt att förfoga över godset upphör, när mottagaren gör gällande rätt som tillkommer honom enligt 20 § första stycket. Sedan avsändarens förfoganderätt upphört, skall fraktföraren rätta sig efter mottagarens anvisningar.<p><a name="P17S3"></a></p><a class="paragraf" name="P18"><b>18 §</b></a>   Lämnar avsändaren med stöd av sin rätt att förfoga över godset anvisning till fraktföraren, skall han ersätta denne för kostnad och skada som uppkommer till följd av anvisningens utförande.<p><a name="P18S2"></a></p>

Fraktföraren är icke skyldig att efterkomma anvisning som ej kan utföras, när den når den som skulle ha följt anvisningen, eller vars utförande skulle medföra hinder för den normala utövningen av fraktförarens verksamhet eller skada för avsändare eller mottagare av annan sändning. Fraktföraren skall omedelbart underrätta avsändaren om att han ej kan efterkomma sådan anvisning. Anvisning som skulle leda till att sändning delas är fraktföraren ej heller skyldig att efterkomma.<p><a name="P18S3"></a></p><a class="paragraf" name="P19"><b>19 §</b></a>   Underlåter fraktföraren att efterkomma anvisning, som han enligt 17 och 18 §§ har att ställa sig till efterrättelse, är han ansvarig för skada som uppkommer därigenom. Ersättningen får dock ej överstiga vad som skulle ha utgått om godset gått förlorat.<p><a name="P19S2"></a></p><h4 name="Godsets utlämnande"><a name="Godsets utlämnande">Godsets utlämnande</a></h4><p><a name="P19S3"></a></p><a class="paragraf" name="P20"><b>20 §</b></a>   Sedan godset kommit fram till bestämmelseorten är mottagaren berättigad att begära att fraktföraren mot kvitto utlämnar godset.<br />
Utrönes det att godset gått förlorat eller har det ej kommit fram vid utgången av den tid som avses i 27 § andra stycket, får mottagaren i eget namn göra gällande de rättigheter som följer av fraktavtalet.<p><a name="P20S2"></a></p>

Mottagare som begär att få godset utlämnat har också rätt att erhålla sådant fraktsedelsexemplar som upprättats för att överlämnas till honom.<p><a name="P20S3"></a></p>

Mottagare som gör gällande sin rätt enligt första stycket är skyldig att betala det belopp som fraktföraren är berättigad att uppbära enligt fraktavtalet. Uppstår tvist om vad mottagaren skall betala, är fraktföraren icke skyldig att lämna ut godset utan att mottagaren ställer säkerhet.<p><a name="P20S4"></a></p><a class="paragraf" name="P21"><b>21 §</b></a>   Utlämnas godset till mottagaren utan att sådant efterkrav uttages som fraktföraren skulle ha uppburit enligt fraktavtalet, är fraktföraren skyldig att ersätta avsändarens skada intill efterkravets belopp. Vad fraktföraren sålunda erlagt får han söka åter av mottagaren.<p><a name="P21S2"></a></p><h4 name="Hinder för befordringens utförande"><a name="Hinder för befordringens utförande">Hinder för befordringens utförande</a></h4><p><a name="P21S3"></a></p><a class="paragraf" name="P22"><b>22 §</b></a>   Visar det sig före godsets ankomst till bestämmelseorten att det är omöjligt att fullgöra fraktavtalet på det sätt som överenskommits, skall fraktföraren inhämta anvisning från avsändaren.<p><a name="P22S2"></a></p>

Medger omständigheterna att befordringen utföres på annat sätt än som överenskommits och har fraktföraren ej inom skälig tid kunnat erhålla anvisning enligt första stycket, åligger det honom att vidtaga de åtgärder som synes honom bäst tillgodose avsändarens intresse.<p><a name="P22S3"></a></p><h4 name="Hinder för utlämnande"><a name="Hinder för utlämnande">Hinder för utlämnande</a></h4><p><a name="P22S4"></a></p><a class="paragraf" name="P23"><b>23 §</b></a>   Föreligger efter godsets ankomst till bestämmelseorten hinder för dess utlämnande, skall fraktföraren inhämta anvisning från av sändaren.<p><a name="P23S2"></a></p>

Mottagaren får, trots att han vägrat mottaga godset, kräva dess utlämnande så länge fraktföraren ej erhållit annan anvisning från av sändaren.<p><a name="P23S3"></a></p><h4 name="Av anvisning föranledda kostnader"><a name="Av anvisning föranledda kostnader">Av anvisning föranledda kostnader</a></h4><p><a name="P23S4"></a></p><a class="paragraf" name="P24"><b>24 §</b></a>   Fraktföraren har rätt till ersättning för kostnad som han haft för att inhämta eller utföra anvisning som avses i 22 eller 23 §. Rätt till ersättning föreligger dock ej om kostnaden beror av fel eller försummelse från fraktförarens sida.<p><a name="P24S2"></a></p><h4 name="Fraktförarens skyldighet att taga vård om godset"><a name="Fraktförarens skyldighet att taga vård om godset">Fraktförarens skyldighet att taga vård om godset</a></h4><p><a name="P24S3"></a></p><a class="paragraf" name="P25"><b>25 §</b></a>   Visar det sig före godsets ankomst till bestämmelseorten vara omöjligt att utföra befordringen eller föreligger efter godsets ankomst dit hinder för dess utlämnande, får fraktföraren, om han ej genast kunnat erhålla anvisning som han rimligen varit skyldig att efterkomma, lossa godset för avsändarens räkning. Befordringen skall därefter anses avslutad, men fraktföraren är skyldig att förvara godset åt avsändaren. Han får dock anförtro godset åt tredje man och ansvarar i sådant fall för att denne väljes med tillbörlig omsorg.<br />
Godset kan alltjämt hållas inne till säkerhet för de belopp som frakt föraren är berättigad till enligt fraktavtalet och de övriga belopp som kan krävas ersatta.<p><a name="P25S2"></a></p><a class="paragraf" name="P26"><b>26 §</b></a>   Fraktföraren får sälja godset utan att invänta anvisning som avses i 22 eller 23 §, om godset är utsatt för snar förstörelse eller dess tillstånd eljest ger anledning därtill eller kostnaden för dess förvaring icke står i rimligt förhållande till dess värde.<br />
Fraktföraren får även sälja godset, om han ej inom skälig tid erhållit annan anvisning som han rimligen kan anses skyldig att efterkomma.<p><a name="P26S2"></a></p>

Försäljning skall ske på offentlig auktion eller, om sådan ej lämpligen kan äga rum, på annat betryggande sätt. Om det är möjligt skall fraktföraren i god tid underrätta avsändaren om tid och plats för försäljningen.<p><a name="P26S3"></a></p>

Blir godset sålt, skall köpeskillingen efter avdrag av de kostnader som åvilar godset och kostnaden för försäljningen tillställas avsändaren.<br />
Överstiger dessa kostnader köpeskillingen, har fraktföraren rätt till ersättning för bristen.<p><a name="P26S4"></a></p><h4 name="Fraktförarens ansvarighet"><a name="Fraktförarens ansvarighet">Fraktförarens ansvarighet</a></h4><p><a name="P26S5"></a></p><h4 name="Förutsättningarna för ansvarighet"><a name="Förutsättningarna för ansvarighet">Förutsättningarna för ansvarighet</a></h4><p><a name="P26S6"></a></p><a class="paragraf" name="P27"><b>27 §</b></a>   Fraktföraren är ansvarig om gods går förlorat, minskas eller skadas sedan det mottagits till befordran men innan det utlämnas.<br />
Fraktföraren är även ansvarig för skada som uppkommer till följd av dröjsmål med godsets utlämnande.<p><a name="P27S2"></a></p>

Dröjsmål med godsets utlämnande föreligger när godset icke utlämnas inom avtalad tid. Om särskild tid ej avtalats, föreligger dröjsmål när den verkliga befordringstiden överskrider vad som med hänsyn till omständigheterna skäligen bör medges en omsorgsfull fraktförare. I fråga om dellast skall därvid särskilt beaktas den tid som kräves för att i sedvanlig ordning samla full last.<p><a name="P27S3"></a></p><a class="paragraf" name="P28"><b>28 §</b></a>   Fraktföraren är fri från ansvarighet enligt 27 §, om han visar att förlust, minskning, skada eller dröjsmål orsakats antingen av fel eller försummelse av den berättigade eller av sådan anvisning av denne, som icke föranletts av fel eller försummelse från fraktförarens sida, eller av godsets bristfälliga beskaffenhet eller av förhållande som fraktföraren ej kunnat undvika och vars följder han ej kunnat förebygga.<p><a name="P28S2"></a></p>

Fraktföraren får ej till befrielse från ansvarighet åberopa vare sig bristfällighet hos det för befordringen använda fordonet eller fel eller försummelse av den, av vilken han kan ha hyrt fordonet, eller av dennes folk.<p><a name="P28S3"></a></p><a class="paragraf" name="P29"><b>29 §</b></a>   Fraktföraren är vidare fri från ansvarighet enligt 27 §, om förlust, minskning eller skada härrör av den särskilda risk som är förbunden med ett eller flera av följande förhållanden:<br />
      a) befordran med öppet fordon utan presenning, när avsändaren har godkänt detta transportsätt,<br />
      b) felande eller bristfällig förpackning av gods, som på grund av sin beskaffenhet är utsatt för svinn eller skada, när det ej är förpackat eller är bristfälligt förpackat,<br />
      c) handhavande, lastning, stuvning eller lossning av godset som ombesörjts av avsändaren eller mottagaren eller av person som handlar för avsändarens eller mottagarens räkning,<br />
      d) sådan beskaffenhet hos visst slag av gods som medför att godset är särskilt utsatt för fara att gå förlorat, minskas eller skadas, såsom genom bräckning, rost, inre självförstöring, uttorkning, läckage, normalt svinn eller angrepp av skadeinsekter eller gnagare,<br />
      e) ofullständig eller felaktig märkning eller numrering av godset,<br />
      f) befordran av levande djur.<p><a name="P29S2"></a></p>

Visar fraktföraren att förlusten, minskningen eller skadan med hänsyn till föreliggande omständigheter kan härröra av risk som avses i första stycket, skall den antagas härröra därav, om det icke visas att den ej är att tillskriva sådan risk. Antagande som nu sagts får dock ej göras i fall som avses i första stycket a), när fråga är om onormalt stor minskning eller förlust av hela kollin.<p><a name="P29S3"></a></p>

Sker befordringen med fordon som är utrustat med särskild anordning för att skydda godset mot värme, kyla, temperaturväxlingar eller luftens fuktighet, får fraktföraren till befrielse från ansvarighet åberopa bestämmelsen i första stycket d) endast om han visar att alla åtgärder blivit vidtagna, som med hänsyn till omständigheterna åvilat honom i fråga om val, underhåll och användning av anordningen, och att han följt de särskilda anvisningar som kan ha meddelats honom.<p><a name="P29S4"></a></p>

Fraktföraren får till befrielse från ansvarighet åberopa vad som föreskrives i första stycket f) endast om han visar att alla åtgärder blivit vidtagna, som med hänsyn till omständigheterna normalt åvilar honom, och att han följt de särskilda anvisningar som kan ha meddelats honom.<p><a name="P29S5"></a></p><a class="paragraf" name="P30"><b>30 §</b></a>   Är fraktföraren enligt 28 eller 29 § ej ansvarig för viss omständighet som medverkat till förlusten, minskningen, skadan eller dröjsmålet, svarar han endast i den utsträckning som omständighet, för vilken han är ansvarig, har medverkat till förlusten, minskningen, skadan eller dröjsmålet.<p><a name="P30S2"></a></p><h4 name="Förlorat gods"><a name="Förlorat gods">Förlorat gods</a></h4><p><a name="P30S3"></a></p><a class="paragraf" name="P31"><b>31 §</b></a>   Har gods icke utlämnats inom 30 dagar efter utgången av avtalad tid eller, om särskild tid ej avtalats, inom 60 dagar från det godset mottogs till befordran, får den som har rätt att få ut godset begära ersättning som om godset gått förlorat.<p><a name="P31S2"></a></p>

Den som är berättigad till ersättning för förlorat gods får, när han mottager sådan gottgörelse, skriftligen begära att omedelbart bli underrättad i händelse godset skulle komma till rätta. Fraktföraren skall skriftligen bekräfta att sådan begäran framställts.<p><a name="P31S3"></a></p>

Den som begärt underrättelse enligt andra stycket får inom 30 dagar från det han mottagit sådan underrättelse kräva, att godset utlämnas till honom mot att han dels erlägger de belopp som fraktföraren har att fordra enligt fraktavtalet, dels återbetalar den gottgörelse som han uppburit med avdrag av de kostnader som inräknats däri. Han behåller dock sin rätt till ersättning för dröjsmål med utlämnandet.<p><a name="P31S4"></a></p>

Framställes ej begäran som avses i andra stycket eller kräves ej, såsom i tredje stycket sägs, inom där angiven tid att godset utlämnas, får fraktföraren förfoga över godset med de inskränkningar som kan följa av tredje mans rätt.<p><a name="P31S5"></a></p><h4 name="Ersättningens storlek vid förlust eller minskning av gods"><a name="Ersättningens storlek vid förlust eller minskning av gods">Ersättningens storlek vid förlust eller minskning av gods</a></h4><p><a name="P31S6"></a></p><a class="paragraf" name="P32"><b>32 §</b></a>   Ersättning för förlust eller minskning av gods skall beräknas efter godsets värde på den ort och vid den tid godset mottogs till befordran. Värdet bestämmes efter börspriset eller, om sådant saknas, marknadspriset. Finnes ej heller sådant pris, beräknas värdet efter det gängse värdet av gods av samma slag och beskaffenhet.<p><a name="P32S2"></a></p>

Fraktförarens ansvarighet enligt första stycket är begränsad till 150 kronor per kilo av det förlorade eller felande godsets bruttovikt.<p><a name="P32S3"></a></p>

Utöver vad nu sagts skall ersättning utgå för frakt och andra utlägg i samband med befordringen. Utläggen skall ersättas till fullo om godset gått förlorat och i övrigt till en mot minskningen svarande del.<br /><i>Lag (1985:177)</i>.<p><a name="P32S4"></a></p><a class="paragraf" name="P33"><b>33 §</b></a>   Har avsändaren i fraktsedel uppgivit ett högre värde på godset än som motsvarar det i 32 § andra stycket angivna beloppet och erlagt den tilläggsavgift som fraktföraren begärt, gäller i stället för detta belopp det värde som angivits i fraktsedeln.<p><a name="P33S2"></a></p><h4 name="Ersättningens storlek när gods skadats"><a name="Ersättningens storlek när gods skadats">Ersättningens storlek när gods skadats</a></h4><p><a name="P33S3"></a></p><a class="paragraf" name="P34"><b>34 §</b></a>   Har godset skadats, är fraktföraren skyldig att ersätta värdeminskningen, beräknad efter värdet av godset jämte frakt och andra utlägg i samband med befordringen enligt 32 § första och tredje styckena.<p><a name="P34S2"></a></p>

Ersättning enligt första stycket får ej överstiga vad som skulle ha utgått om sändningen förlorats eller, när endast en del av sändningen minskat i värde till följd av skadan, denna del gått förlorad.<p><a name="P34S3"></a></p><h4 name="Ersättning vid dröjsmål"><a name="Ersättning vid dröjsmål">Ersättning vid dröjsmål</a></h4><p><a name="P34S4"></a></p><a class="paragraf" name="P35"><b>35 §</b></a>   Fraktförarens ansvarighet för skada till följd av dröjsmål med godsets utlämnande är begränsad till fraktens belopp.<p><a name="P35S2"></a></p><h4 name="Särskilt leveransintresse"><a name="Särskilt leveransintresse">Särskilt leveransintresse</a></h4><p><a name="P35S3"></a></p><a class="paragraf" name="P36"><b>36 §</b></a>   Har avsändaren i fraktsedel uppgivit det belopp, som han anser motsvara ett med ett riktigt utlämnande förbundet intresse i händelse godset förloras, minskas eller skadas eller avtalad tid för utlämnandet överskrides, och erlagt den tilläggsavgift fraktföraren begärt, utgår utöver vad som följer av 32-35 §§ ersättning intill det uppgivna beloppet för den ytterligare skada som visas ha uppkommit.<p><a name="P36S2"></a></p><h4 name="Ersättningsanspråk på annan grund än avtal"><a name="Ersättningsanspråk på annan grund än avtal">Ersättningsanspråk på annan grund än avtal</a></h4><p><a name="P36S3"></a></p><a class="paragraf" name="P37"><b>37 §</b></a>   De bestämmelser i denna lag som utesluter fraktförarens ansvarighet eller som anger eller begränsar ersättningens storlek tillämpas i fråga om varje talan om ersättning för förlust, minskning, skada eller dröjsmål som riktas mot fraktföraren eller mot någon som fraktföraren svarar för enligt 6 §, även om sådan talan icke grundas på fraktavtalet.<p><a name="P37S2"></a></p><h4 name="Uppsåt eller grov vårdslöshet"><a name="Uppsåt eller grov vårdslöshet">Uppsåt eller grov vårdslöshet</a></h4><p><a name="P37S3"></a></p><a class="paragraf" name="P38"><b>38 §</b></a>   Har fraktföraren uppsåtligen eller av grov vårdslöshet orsakat skada, får han ej åberopa de bestämmelser ovan i denna lag som utesluter eller begränsar hans ansvarighet eller som innebär över flyttning av bevisskyldigheten.<p><a name="P38S2"></a></p>

Första stycket äger motsvarande tillämpning när någon för vilken fraktföraren svarar enligt 6 § uppsåtligen eller av grov vårdslöshet orsakat skada. I sådant fall är den för vilken fraktföraren svarar ej heller beträffande sin personliga ansvarighet berättigad att åberopa de i första stycket angivna bestämmelserna.<p><a name="P38S3"></a></p><h4 name="Jämkning av skadestånd"><a name="Jämkning av skadestånd">Jämkning av skadestånd</a></h4><p><a name="P38S4"></a></p><a class="paragraf" name="P39"><b>39 §</b></a>   Har avsändare eller, såvitt angår befordran av tillfällig art, fraktförare ådragit sig skadeståndsskyldighet enligt denna lag, kan skadeståndet jämkas efter vad som föreskrives i 6 kap. 2 §
skadeståndslagen (1972:207). <i>Lag (1975:409)</i>.<p><a name="P39S2"></a></p><h4 name="Reklamation, preskription och laga domstol"><a name="Reklamation, preskription och laga domstol">Reklamation, preskription och laga domstol</a></h4><p><a name="P39S3"></a></p><a class="paragraf" name="P40"><b>40 §</b></a>   Den som vill begära ersättning av fraktföraren för att gods minskats eller skadats eller för dröjsmål med dess utlämnande skall utan oskäligt uppehåll ge fraktföraren meddelande därom. Försummas det är hans talerätt förlorad, om ej uppsåt eller grov vårdslöshet ligger fraktföraren eller någon, för vilken denne svarar enligt 6 §, till last.<p><a name="P40S2"></a></p><a class="paragraf" name="P41"><b>41 §</b></a>   Talan rörande befordran som avses i denna lag skall väckas inom ett år eller, om talan grundas på uppsåt eller grov vårdslöshet, inom tre år.<p><a name="P41S2"></a></p>

Tiden skall räknas<br />
      a) vid minskning, skada eller dröjsmål från dagen då godset utlämnades till mottagaren,<br />
      b) vid förlust från trettionde dagen efter utgången av avtalad tid för utlämnandet eller, när särskild tid härför ej avtalats, från sextionde dagen efter det fraktföraren mottog godset till befordran,<br />
      c) i annat fall än nu nämnts från utgången av en tid av tre månader från det fraktavtalet slöts.<p><a name="P41S3"></a></p>

Har tiden för talan försuttits, får fordran ej heller göras gällande på annat sätt, såsom genom genkäromål eller yrkande om kvittning.<p><a name="P41S4"></a></p><a class="paragraf" name="P42"><b>42 §</b></a>   Talan mot fraktförare, avsändare eller mottagare rörande befordran som avses i denna lag kan väckas, utom vid domstol som enligt rättegångsbalken är behörig att upptaga tvisten, vid domstolen i den ort där godset mottogs till befordran eller vid domstolen i bestämmelseorten.<p><a name="P42S2"></a></p><h4 name="Befordran som utföres av flera fraktförare efter varandra"><a name="Befordran som utföres av flera fraktförare efter varandra">Befordran som utföres av flera fraktförare efter varandra</a></h4><p><a name="P42S3"></a></p><a class="paragraf" name="P43"><b>43 §</b></a>   Utföres befordran av flera fraktförare efter varandra på grund av ett och samma fraktavtal, är envar av dem ansvarig för befordringen i dess helhet, om ett exemplar av fraktsedeln åtföljer godset. Varje fraktförare efter den förste inträder genom att taga emot godset och fraktsedeln som part i fraktavtalet på de villkor som anges i fraktsedeln.<p><a name="P43S2"></a></p><a class="paragraf" name="P44"><b>44 §</b></a>   Talan om ansvarighet för förlust, minskning, skada eller dröjsmål får, utom när fråga är om genkäromål eller yrkande om kvittning i rättegång angående fordran grundad på samma fraktavtal, föras endast mot den förste eller den siste fraktföraren eller den fraktförare som utförde den del av befordringen, under vilken den händelse inträffade som orsakade förlusten, minskningen, skadan eller dröjsmålet. Talan får föras samtidigt mot flera av dessa fraktförare.<p><a name="P44S2"></a></p><a class="paragraf" name="P45"><b>45 §</b></a>   Fraktförare som betalat ersättning enligt denna lag kan återkräva ersättningen jämte ränta och kostnader av övriga fraktförare som deltagit i befordringen enligt följande regler:<br />
      a) har skadan orsakats av händelse för vilken en fraktförare ensam är ansvarig, skall han svara för ersättningen,<br />
      b) är flera fraktförare ansvariga för händelse eller händelser som orsakat skadan, skall de stå för ersättningen envar i förhållande till sin del av ansvaret eller, om det inbördes ansvaret ej kan bestämmas, i förhållande till sin andel av frakten,<br />
      c) kan det ej utredas på vilka fraktförare ansvaret vilar, delas ersättningsskyldigheten mellan dem alla i förhållande till vars och ens andel av frakten.<p><a name="P45S2"></a></p>

Kan någon av fraktförarna ej betala vad som faller på honom, skall bristen delas mellan de övriga i förhållande till deras andelar av frakten.<p><a name="P45S3"></a></p>

Fraktförarna får avtala om avvikelse från vad som föreskrives i första och andra styckena.<p><a name="P45S4"></a></p><a class="paragraf" name="P46"><b>46 §</b></a>   Fraktförare mot vilken krav framställes med stöd av 45 § kan icke göra invändning om att den fraktförare som framställer kravet ej varit skyldig att betala det belopp han erlagt, om ersättningen fastställts av domstol och den fraktförare, mot vilken kravet riktas, blivit behörigen underrättad om rättegången och fått tillfälle att inträda i denna.<p><a name="P46S2"></a></p>

Bestämmelserna i 41 § har motsvarande tillämpning på regressanspråk mellan fraktförare. Preskriptionstiden löper dock från den dag då dom, varigenom ersättningen till den skadelidande bestämdes, vann laga kraft eller, om anspråket ej fastställts genom dom, från den dag då betalning skedde.<p><a name="P46S3"></a></p><h4 name="Särskilda bestämmelser"><a name="Särskilda bestämmelser">Särskilda bestämmelser</a></h4><p><a name="P46S4"></a></p><a class="paragraf" name="P47"><b>47 §</b></a>   Särskilda bestämmelser om radiologisk skada finns i lagen (2010:950) om ansvar och ersättning vid radiologiska olyckor. <i>Lag (2010:971)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>