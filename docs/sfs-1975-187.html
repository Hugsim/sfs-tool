<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1975:187) om kontroll av fabrikssteriliserade 
engångsartiklar för hälso- och sjukvårdsändamål;
 - SFS sfs-1975-187</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1975:187) om kontroll av fabrikssteriliserade 
engångsartiklar för hälso- och sjukvårdsändamål;
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1975:187</span> •
                <span><strong>Utfärdad:</strong> 1975-05-07</span>
            </div>
        </header>

        <main class="law-content">
            <h2>Lag (1975:187) om kontroll av fabrikssteriliserade 
engångsartiklar för hälso- och sjukvårdsändamål;
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1975:187<br />

<b>Departement/myndighet</b>:   
Socialdepartementet <br />  

<b>Utfärdad</b>:   
1975-05-07 <br />  


<b>Ändrad</b>:   
t.o.m. SFS 1992:1202<br />  

<b>Upphävd</b>: 
1993-07-01<br />

<b>Författningen har upphävts genom</b>: 
SFS 1993:584<br />


<b>Ändringsregister</b>:   
<a href="http://rkrattsbaser.gov.se/sfsr?bet=1975:187">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1975:187">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna lag äger tillämpning på tillverkning av sådana för engångsbruk  avsedda produkter som vid användning inom hälso- och sjukvården skall  vara sterila och som steriliseras i samband med tillverkningen. Lagen  gäller dock ej produkt som är att anse som läkemedel enligt  läkemedelslagen (1992:859).<p><a name="P1S2"></a></p>

I tillverkning innefattas i denna lag även bearbetning, sammansättning  och förpackning. Lagens bestämmelser om tillverkning skall i tillämpliga  delar gälla såväl förvaring som förfarande som är att jämställa med  tillverkning, i den mån förvaringen eller förfarandet sker hos annan än  förbrukare. <i>Lag (1992:1202)</i>.<p><a name="P1S3"></a></p><a class="paragraf" name="P2"><b>2 §</b></a>   Den som tillverkar fabrikssteriliserade engångsartiklar skall  vidtaga de försiktighetsmått och åtgärder i övrigt som behövs för att  produkterna skall vara sterila vid användningen och som kan anses  skäligen påkallade för att hindra eller motverka att de därvid orsakar  skada. <p><a name="P2S2"></a></p>

Fabrikssterilisierad engångsartikel skall på lämpligt sätt märkas med  uppgifter som från hälso- och sjukvårdssynpunkt är av betydelse vid  användningen eller vid leverans till förbrukare åtföljas av sådana  uppgifter. <p><a name="P2S3"></a></p>

Första och andra styckena gäller i tillämpliga delar även de som  importerar, driver handel med eller på annat sätt än som förbrukare tar  befattning med fabrikssteriliserad engångsartikel. <p><a name="P2S4"></a></p><a class="paragraf" name="P3"><b>3 §</b></a>   Tillsynen över efterlevnaden av denna lag utövas av  läkemedelsverket. (<i>Lag (1990:430)</i>. <p><a name="P3S2"></a></p><a class="paragraf" name="P4"><b>4 §</b></a>   Den som tillverkar eller importerar fabrikssteriliserade  engångsartiklar skall anmäla detta till läkemedelsverket. <p><a name="P4S2"></a></p>

Regeringen eller efter regeringens bemyndigande läkemedelsverket får  meddela föreskrifer om skyldighet att vidtaga åtgärder enligt 2 §.  <i>Lag (1990:430)</i>.<p><a name="P4S3"></a></p><a class="paragraf" name="P5"><b>5 §</b></a>   Tillverkare och annan som är underkastad tillsyn enligt denna lag är  skyldig att på begäran tillhandahålla läkemedelsverket upplysningar och  handlingar som behövs för tillsynen. Verket äger tillträde till lokal  eller område där fabrikssteriliserade engångsartiklar tillverkas eller  hanteras samt rätt att där göra undersökning och taga prov på sådana  produkter. Den hos vilken prov tages är skyldig att lämna det biträde  som behövs vid provtagningen. För taget prov utgår ej ersättning. Lag 
(1990:430). <p><a name="P5S2"></a></p><a class="paragraf" name="P6"><b>6 §</b></a>   Läkemedelsverket får meddela föreläggande eller förbud som behövs  för att denna lag eller föreskrifter som har meddelats med stöd av lagen  skall efterlevas. I beslut om föreläggande eller förbud kan  läkemedelsverket utsätta vite. <i>Lag (1990:430)</i>. <p><a name="P6S2"></a></p><a class="paragraf" name="P7"><b>7 §</b></a>   Den som uppsåtligen eller av oaktsamhet bryter mot 2 § eller mot  föreskrift som har meddelats med stöd av 3 § andra stycket dömes till  böter om ej gärningen är belagd med straff i brottsbalken. Till samma  straff dömes den som bryter mot 4 § eller som underlåter att fullgöra  vad som åligger honom enligt 5 §. Den som har överträtt  vitesföreläggande eller vitesförbud dömes ej till ansvar enligt denna  lag för gärning som omfattas av föreläggandet eller förbudet. <p><a name="P7S2"></a></p>

Produkt som har varit föremål för brott enligt denna lag eller värdet  därav samt utbyte av sådant brott skall förklaras förverkat, om det ej  är uppenbart obilligt. <p><a name="P7S3"></a></p><a class="paragraf" name="P8"><b>8 §</b></a>   Den som har tagit befattning med ärende som avses i denna lag får  inte obehörigen röja eller utnyttja vad han därvid har erfarit om  yrkeshemlighet eller affärsförhållande. <p><a name="P8S2"></a></p>

I det allmännas verksamhet tillämpas i stället bestämmelserna i  sekretesslagen (1980:100). <i>Lag (1980:226)</i>. <p><a name="P8S3"></a></p><a class="paragraf" name="P9"><b>9 §</b></a>   Allmänt åtal för brott som avses i 7 § första stycket får väckas  endast efter anmälan av läkemedelsverket. <i>Lag (1990:430)</i>. <p><a name="P9S2"></a></p><a class="paragraf" name="P10"><b>10 §</b></a>   Talan mot läkemedelsverkets beslut i särskilt fall enligt denna lag  föres hos kammarrätt genom besvär. <p><a name="P10S2"></a></p>

Talan mot annat beslut av läkemedelsverket enligt denna lag än som avses  i första stycket föres hos regeringen genom besvär. <i>Lag (1990:430)</i>. <p><a name="P10S3"></a></p><a class="paragraf" name="P11"><b>11 §</b></a>   I ärende enligt denna lag kan förordnas att meddelat beslut skall  lända till efterrättelse utan hinder av förd talan. <p><a name="P11S2"></a></p><a class="paragraf" name="P12"><b>12 §</b></a>   För att täcka statens kostnader för kontrollen av  fabrikssteriliserade engångsartiklar skall tillverkaren eller importören  erlägga särskilda avgifter som bestäms av regeringen. <i>Lag (1979:1131)</i>. <p><a name="P12S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>