<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1975:69) om explosiva och brandfarliga varor
 - SFS sfs-1975-69</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1975:69) om explosiva och brandfarliga varor
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1975:69</span> •
                <span><strong>Utfärdad:</strong> 1975-04-03</span>
            </div>
        </header>

        <main class="law-content">
            <h2>Lag (1975:69) om explosiva och brandfarliga varor
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1975:69<br />

<b>Departement/myndighet</b>:   
Industridepartementet <br />  

<b>Utfärdad</b>:   
1975-04-03 <br />  


<b>Upphävd</b>: 
1989-07-01<br />

<b>Författningen har upphävts genom</b>: 
SFS 1988:868<br />


<b>Ändringsregister</b>:   
<a href="http://rkrattsbaser.gov.se/sfsr?bet=1975:69">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1975:69">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Regeringen bemyndigas att i fråga om varor som består  av eller innehåller explosivt eller pyrotekniskt ämne (explosiva  varor) samt i fråga om brandfarliga varor meddela föreskrifter  som gäller tillverkning, handel, hantering, förvärv, överlåtelse,  transport eller införsel eller som i övrigt är påkallade från  säkerhetssynpunkt. <p><a name="P1S2"></a></p>

Regeringen bemyndigas att meddela föreskrifter om avgifter för  provning, kontroll eller besiktning eller annan verksamhet enligt  bestämmelse som avses i första stycket. <p><a name="P1S3"></a></p>

Regeringen får överlåta åt förvaltningsmyndighet att meddela  sådana föreskrifter som avses i första och andra styckena och  åt kommun att meddela sådana föreskrifter som avses i andra  stycket. <p><a name="P1S4"></a></p>

Lagen gäller inte i fråga om sådan transport av explosiva och  brandfarliga varor som omfattas av lagen (1982:821) om  transport av farligt gods. <i>Lag (1982:823)</i>. <p><a name="P1S5"></a></p><a class="paragraf" name="P2"><b>2 §</b></a>   För tillsyn över efterlevnaden av föreskrifter om explosiva eller  brandfarliga varor har myndighet, i enlighet med vad regeringen  närmare föreskriver, rätt att få tillträde till ställe eller utrymme  där sådan vara tillverkas, förvaras, hanteras, transporteras,  saluhålles eller förbrukas. <p><a name="P2S2"></a></p>

Myndighet som regeringen bestämmer har rätt att som led i kontroll av  tillverkningen av flyttbara förvaringspersedlar för sprängämnen, krut  och sprängkraftiga tändmedel eller av dörrar till magasin och liknande  förvaringsrum för sådana varor få tillträde till lokal där sådan  tillverkning förekommer. <p><a name="P2S3"></a></p>

Det åligger polismyndighet att lämna den handräckning som behövs med  anledning av bestämmelserna i första och andra styckena. <p><a name="P2S4"></a></p><a class="paragraf" name="P3"><b>3 §</b></a>   Den som uppsåtligen eller av oaktsamhet utan att vara berättigad  till det tillverkar, idkar handel med, innehar eller förvärvar  explosiv vara dömes till fängelse i högst två år eller, om brottet är  ringa, till böter eller fängelse i högst sex månader. <p><a name="P3S2"></a></p>

Den som uppsåtligen eller av oaktsamhet i samband med handel överlåter  explosiv vara till någon som ej får inneha vad som har överlåtits  dömes till böter eller fängelse i högst ett år. Detsamma gäller den  som uppsåtligen eller av oaktsamhet utan tillstånd överlåter  sprängämne som har tillverkats vid förbrukningsställe för användning  där. <p><a name="P3S3"></a></p>

Vapenhandlare som uppsåtligen eller av oaktsamhet åsidosätter vad som  är föreskrivet om förvaring av ammunition dömes till böter eller  fängelse i högst sex månader. <p><a name="P3S4"></a></p>

Om ansvar för överträdelse av andra föreskrifter om explosiva varor än  som avses i denna paragraf finns särskilda bestämmelser. <p><a name="P3S5"></a></p><a class="paragraf" name="P4"><b>4 §</b></a>   Den som uppsåtligen eller av oaktsamhet som ej är ringa <br />
   1. förvarar, hanterar, transporterar eller försäljer brandfarlig vara  utan att inneha tillstånd då sådant behövs, <br />
   2. utan behövligt medgivande utnyttjar meddelat tillstånd utan  föregående avsyning och besked om att avsynad anläggning eller  anordning får tagas i bruk, <br />
   3. i verksamhet, för vilken tillstånd har meddelats, åsidosätter  föreskrift i tillståndsbeslutet eller vidtager ändring, som innebär  väsentlig avvikelse från vad som har förutsatts i beslutet, <br />
   4. åsidosätter föreskriven skyldighet att göra anmälan hos brandchef, <br />
   5. brukar eller låter bruka tankbil eller annat för transport av  brandfarlig gas eller brandfarlig vätska tillverkat fordon, som icke  är godkänt för sitt ändamål i föreskriven ordning, <br />
   6. saluhåller, försäljer eller nyttjar anordning för förvaring,  hantering, transport eller försäljning av brandfarlig vara utan att  anordningen är godkänd i föreskriven ordning, <br />
   7. saluhåller eller försäljer anordning, vilken har utmärkts såsom  typgodkänd, fastän anordningen icke är utförd i enlighet med  godkännandet, <br />
   8. i ansökan rörande brandfarlig vara eller i anmälan eller annan  underrättelse till brandchef lämnar oriktig uppgift om förhållande av  betydenhet, <p><a name="P4S2"></a></p>

dömes till böter eller, om brottet är grovt, till fängelse i högst ett  år. <p><a name="P4S3"></a></p>

Om ansvar för överträdelse av andra föreskrifter om brandfarliga varor  än som avses i denna paragraf finns särskilda bestämmelser. <p><a name="P4S4"></a></p><a class="paragraf" name="P5"><b>5 §</b></a>   Explosiv vara som har varit föremål för brottsligt innehav eller  förvärv eller för brottslig tillverkning eller transport skall  förklaras förverkad, om det ej är uppenbart obilligt. I stället för  varan kan dess värde förklaras förverkat. <p><a name="P5S2"></a></p>

Förklaras explosiv vara förverkad, skall även emballage eller kärl, i  vilket den förvaras, vara förverkat. <p><a name="P5S3"></a></p><a class="paragraf" name="P6"><b>6 §</b></a>   Har någon tagit brottslig befattning med anordning för hantering,  förvaring, transport eller försäljning av brandfarlig vara och har  gärningen medfört uppenbar fara för skada av betydenhet genom brand  eller på annat sätt, skall anordningen förklaras förverkad, om det ej  är uppenbart obilligt. I stället för anordningen kan dess värde  förklaras förverkat. <p><a name="P6S2"></a></p>

Förklaras anordning förverkad, skall även innehåll och förpackning  vara förverkade. <p><a name="P6S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>