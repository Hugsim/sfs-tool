<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1976:554)
om grupplivförsäkring åt vissa doktorander
 - SFS sfs-1976-554</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1976:554)
om grupplivförsäkring åt vissa doktorander
</h1>
            <div class="meta-info">
                <span><strong>SFS:</strong> 1976:554</span> •
                <span><strong>Utfärdad:</strong> 1976-06-23</span>
            </div>
        </header>

        <main class="law-content">
            <h2>Förordning (1976:554)
om grupplivförsäkring åt vissa doktorander
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1976:554<br />

<b>Departement/myndighet</b>:   
Finansdepartementet <br />  

<b>Utfärdad</b>:   
1976-06-23 <br />  


<b>Upphävd</b>: 
1988-06-01<br />

<b>Författningen har upphävts genom</b>: 
SFS 1988:245<br />


<b>Ändringsregister</b>:   
<a href="http://rkrattsbaser.gov.se/sfsr?bet=1976:554">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1976:554">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Staten meddelar enligt denna förordning grupplivförsäkring för dödsfall åt den som uppbär utbildningsbidrag för doktorander och ej omfattas av försäkringsskydd enligt reglementet (1962:698) angående statens grupplivförsäkring.<p><a name="P1S2"></a></p><a class="paragraf" name="P2"><b>2 §</b></a>   Försäkringsavtalet mellan staten och den försäkrade anses slutet genom att denne tilldelas utbildningsbidrag för doktorander. Avtalet har det innehåll som vid varje tidpunkt framgår av denna förordning.<p><a name="P2S2"></a></p>

Premiebetalning anses ske genom att doktoranden bedriver de studier för vilka utbildningsbidraget har utgetts.<p><a name="P2S3"></a></p><a class="paragraf" name="P3"><b>3 §</b></a>   Statens personalpensionsverk företräder staten i ärenden om grupplivförsäkring enligt denna förordning och handlägger sådana ärenden i den mån de ej enligt föreskrift i förordningen skall handläggas av statens grupplivnämnd.<p><a name="P3S2"></a></p><a class="paragraf" name="P4"><b>4 §</b></a>   Försäkringsskydd enligt denna förordning föreligger under tid för vilken utbildningsbidrag för doktorander har beviljats den försäkrade.<p><a name="P4S2"></a></p>

Doktorand som vid ingången av nämnda tid har rätt till hel förtidspension eller helt sjukbidrag enligt lagen (1962:381) om allmän försäkring omfattas ej av försäkringsskydd enligt denna förordning så länge han är berättigad till hel sådan förmån.<p><a name="P4S3"></a></p><a class="paragraf" name="P5"><b>5 §</b></a>   Försäkringsskyddet gäller även för tid när den försäkrade är förhindrad att bedriva studier för vilka utbildningsbidrag för doktorander har beviljats, oavsett om utbildningsbidrag utgår, när hindret beror på<br />
   1. sjukdom eller olycksfall,<br />
   2. havandeskap eller barnsbörd,<br />
   3. värnpliktstjänstgöring, dock högst 60 dagar för läsår då utbildningsbidrag utgår, eller<br />
   4. studieuppehåll för offentligt uppdrag.<p><a name="P5S2"></a></p>

Försäkringsskydd i fall som avses i första stycket 1 föreligger endast om hindret styrkes genom intyg från allmän försäkringskassa eller läkare. Grupplivnämnden får dock medgiva försäkringsskydd även om sådant intyg ej företetts.<p><a name="P5S3"></a></p><a class="paragraf" name="P6"><b>6 §</b></a>   Efter utgången av den tid under vilken försäkringsskydd föreligger enligt 4 § första stycket fortfar skyddet att gälla i följande fall.<br />
   1. Under arbetsoförmåga på grund av sjukdom eller olycksfall gäller försäkringsskyddet, om arbetsoförmågan förelåg vid utgången av den tid för vilken utbildningsbidrag för doktorander har beviljats eller om den har uppstått under tid, då försäkringsskyddet gäller enligt 2--4.<br />
För fortsatt försäkringsskydd kräves att arbetsoförmågan styrkes genom intyg från allmän försäkringskassa eller läkare. Grupplivnämnden får dock medgiva försäkringsskydd även om sådant intyg ej företetts. Varar arbetsoförmågan mer än ett år, skall den försäkrade varje kalenderår efter det år då den uppstod anmäla till personalpensionsverket att försäkringsskyddet alltjämt skall vara i kraft, om ej grupplivnämnden befriat honom från sådan anmälningsskyldighet. Fullgöres ej anmälningsskyldighet, får nämnden besluta att försäkringsskyddet skall upphöra. Den försäkrade skall vid anmälan förebringa sådan utredning om sin arbetsförmåga och sina anställningsförhållanden som är av betydelse för bedömningen av rätten till fortsatt försäkringsskydd.<br />
   2. Under de 104 veckorna närmast efter utgången av den tid för vilken utbildningsbidrag har beviljats gäller försäkringsskyddet så länge den försäkrade är arbetslös och söker arbete, dock längst så många veckor som utbildningsbidrag har åtnjutits. För fortsatt försäkringsskydd kräves att det genom intyg från arbetsförmedling eller erkänd arbetslöshetskassa styrkes att den försäkrade genom att söka arbete stått till den allmänna arbetsmarknadens förfogande. Grupplivnämnden får dock medgiva försäkringsskydd även om sådant intyg ej företetts.<br />
   3. Har den försäkrade beviljats hel förtidspension enligt 7 kap. 1 §
andra stycket eller 13 kap. 1 § första stycket andra punkten lagen
(1962:381) om allmän försäkring gäller försäkringsskyddet under den tid pensionen utgår om skyddet förelåg vid pensionstidens början.<br />
   4. Under anställning som ej är förenad med motsvarande skydd gäller försäkringsskyddet lika länge som om den försäkrade hade varit arbetslös.<p><a name="P6S2"></a></p><a class="paragraf" name="P7"><b>7 §</b></a>   Bosätter sig den som åtnjuter försäkringsskydd enligt 6 §
utomlands, träder försäkringsskyddet ur kraft. Grupplivnämnden får dock medge undantag härifrån, om särskilda skäl föreligger.<p><a name="P7S2"></a></p><a class="paragraf" name="P8"><b>8 §</b></a>   Vid krigstillstånd i Sverige gäller lagen (1959:118) om krigsansvarighet för liv- och invaliditetsförsäkring i fråga om försäkringsgivarens ansvarighet (krigsansvarighet).<p><a name="P8S2"></a></p>

För försäkring som har meddelats efter krigstillståndets inträdande eller inom tre månader dessförinnan är försäkringsgivare fri från krigsansvarighet, om regeringen med stöd av 3 § nämnda lag har förordnat härom.<p><a name="P8S3"></a></p><a class="paragraf" name="P9"><b>9 §</b></a>   Avlider den försäkrade innan han fyllt 67 år, utgår försäkringsbelopp enligt 17--19 §§ reglementet (1962:698) angående statens grupplivförsäkring, om han åtnjutit utbildningsbidrag för doktorander under minst fem dagar.<p><a name="P9S2"></a></p>

Har den avlidne icke åtnjutit utbildningsbidrag för doktorander under minst fem dagar, utgår begravningshjälp med belopp som anges i 21 §
första stycket reglementet.<p><a name="P9S3"></a></p><a class="paragraf" name="P10"><b>10 §</b></a>   Bestämmelserna i reglementet (1962:698) angående statens grupplivförsäkring om rätt till försäkringsbelopp vid makes frånfälle, förmånstagareförordnande, utbetalning av försäkringsbelopp, inskränkning i rätten att förfoga över försäkringen, prövning av frågor om försäkringsbelopp m.m. och reglementets tillämplighet m.m.<br />
äger motsvarande tillämpning på grupplivförsäkring enligt denna förordning.<p><a name="P10S2"></a></p><a class="paragraf" name="P11"><b>11 §</b></a>   Gäller för den som åtnjuter försäkringsskydd enligt denna förordning annan av arbetsgivare bekostad grupplivförsäkring med väsentligen samma försäkringsvillkor som för statens grupplivförsäkring, utgår av försäkringsförmån enligt denna förordning endast det belopp varmed sådan förmån överstiger förmån enligt den andra försäkringen.<p><a name="P11S2"></a></p>

I övrigt skall bestämmelserna i reglementet (1962:698) angående statens grupplivförsäkring om samordning med annan tjänstegrupplivförsäkring äga motsvarande tillämpning på grupplivförsäkring enligt denna förordning.<p><a name="P11S3"></a></p><br /><h3 name="overgang"><a name="overgang">Övergångsbestämmelser</a></h3>
1976:554<p><a name="P11S2"></a></p>

Denna förordning träder i kraft en vecka efter den dag, då förordningen enligt uppgift på den utkommit från trycket i Svensk författningssamling.<p><a name="P11S3"></a></p>

Genom förordningen upphäves kungörelsen (1969:309) om grupplivförsäkring åt doktorandstipendiater. De äldre bestämmelserna gäller dock fortfarande i fråga om försäkringsfall som inträffat före utgången av år 1975. De nya bestämmelserna gäller även i fråga om den som uppburit eller uppbär doktorandstipendium under tiden den 1 januari 1976--den 30 juni 1977.<p><a name="P11S4"></a></p><br /><h3 name="overgang"><a name="overgang">Övergångsbestämmelser</a></h3>
1988:245<br />
   1. Denna förordning träder i kraft den 1 juni 1988, då förordningen
(1976:554) om grupplivförsäkring åt vissa doktorander skall upphöra att gälla.<br />
   2. Den gamla förordningen gäller fortfarande i fråga om försäkringsfall som har inträffat före utgången av maj 1988.<br />
   3. Den som har försäkringsskydd enligt den gamla förordningen när den nya förordningen träder i kraft får försäkringsskydd enligt den senare även om han inte uppfyller villkoren i 4 och 5 §§.<br />
   4. Med försäkringsgrundande tid enligt den nya förordningen jämställs sådan tid före ikraftträdandet i vilken den försäkrade haft försäkringsskydd enligt den gamla förordningen.<br />
   5. Förordnande till förmån för make gäller även under hemskillnad eller betänketid om den försäkrade har försäkringsskydd enligt den gamla förordningen och hemskillnad eller betänketid pågår den 31 maj 1988.<br />
Försäkringsskyddet gäller så länge utbildningsbidrag betalas. Den försäkrade kan anmäla att förordnandet inte skall gälla.<br />
   6. Om en försäkrad har anmält särskilt förmånstagareförordnande enligt reglementet (1962:698) angående statens grupplivförsäkring skall förordnandet ha fortsatt giltighet vid tillämpningen av den nya förordningen om inte den försäkrade anmäler ändrat förordnande.<br />
   7. Försäkringsskydd enligt den gamla förordningen skall, i den mån förutsättningar för förordningens tillämpning förelåg den 31 maj 1988, fortfarande gälla för den som inte förvärvat försäkringsskydd enligt den nya förordningen eller motsvarande bestämmelser. Vid försäkringsfall tillämpas det försäkringsbelopp som vid dödsfallet gällde enligt avtalet den 29 januari 1988 om statens tjänstegrupplivförsäkring (TGL-S).<p><a name="P11S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>