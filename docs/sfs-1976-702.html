<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1976:702)
med instruktion för universitets- och högskoleämbetet
 - SFS sfs-1976-702</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1976:702)
med instruktion för universitets- och högskoleämbetet
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1976:702</span> •
                <span><strong>Utfärdad:</strong> 1976-09-02</span>
            </div>
        </header>

        <main class="law-content">
            <h2>Förordning (1976:702)
med instruktion för universitets- och högskoleämbetet
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1976:702<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1976-09-02 <br />  


<b>Upphävd</b>: 
1988-07-01<br />

<b>Författningen har upphävts genom</b>: 
SFS 1988:670<br />


<b>Ändringsregister</b>:   
<a href="http://rkrattsbaser.gov.se/sfsr?bet=1976:702">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1976:702">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Allmänna verksstadgan (1965:600) skall med undantag av 2 § första punkten tillämpas på universitets- och högskoleämbetet.<p><a name="P1S2"></a></p><h4 name="Uppgifter"><a name="Uppgifter">Uppgifter</a></h4><p><a name="P1S3"></a></p><a class="paragraf" name="P2"><b>2 §</b></a>   Ämbetet skall främja högskolans ändamål och utveckling.<p><a name="P2S2"></a></p><a class="paragraf" name="P3"><b>3 §</b></a>   I fråga om högskolan i dess helhet åligger det ämbetet särskilt att<br />
   1. följa utvecklingen av utbildning och forskning inom landet och i andra länder,<br />
   2. svara för översiktlig och samordnande planering för den grundläggande högskoleutbildningen och utarbeta förslag till planeringsramar för denna utbildning,<br />
   3. taga initiativ till utveckling av allmänna utbildningslinjer och påbyggnadslinjer i grundläggande högskoleutbildning samt till regeringen ge in de förslag om sådana linjer som behövs,<br />
   4. även i övrigt främja och samordna arbetet med att utveckla utbildningen inom högskolan samt sprida kännedom om detta arbete och resultatet därav och<br />
   5. stödja och främja verksamheten inom högskolan genom information, rådgivning och andra åtgärder.<p><a name="P3S2"></a></p>

Vid fullgörande av de uppgifter som avses i första stycket skall ämbetet samarbeta med skolöverstyrelsen och med styrelsen för Sveriges lantbruksuniversitet i frågor som har anknytning till dessa myndigheters verksamhetområden inom  högskolan. Förordning (1977:457).<p><a name="P3S3"></a></p><a class="paragraf" name="P4"><b>4 §</b></a>   Utöver vad som följer av 3 § åligger det ämbetet särskilt att i fråga om högskolan, med undantag för Sveriges lantbruksuniversitet,<br />
   1. utarbeta underlag för riksdagens och regeringens beslut i fråga om inriktningen och utvecklingen av utbildnings- och forskningsresurserna samt villkoren för utbildnings- och forskningsverksamheten,<br />
   2. svara för översiktlig och samordnande planering av forskarutbildningen och forskningen samt<br />
   3. varje år till regeringen avge ett förslag till anslagsframställningar och andra framställningar till riksdagen och i anslutning härtill redovisa en samlad plan beträffande lokal- och utrustningsbehoven.<br />
Förordning (1979:475).<p><a name="P4S2"></a></p><a class="paragraf" name="P5"><b>5 §</b></a>   Ämbetet är central förvaltningsmyndighet för ärenden om högskoleutbildning med undantag för sådanan ärenden som rör Sveriges lantbruksuniversitet. Ämbetet är dessutom central förvaltningsmyndighet för de myndigheter som regeringen bestämmer.<p><a name="P5S2"></a></p>

Ämbetet meddelar de föreskrifter för högskolan inom utbildningsdepartementets verksamhetsområde som behövs utöver de föreskrifter som riksdagen och regeringen meddelar. Förordning
(1982:594).<p><a name="P5S3"></a></p><a class="paragraf" name="P6"><b>6 §</b></a>   Ämbetet skall fortlöpande samarbeta med myndigheter, organisationer och andra i syfte att samordna utbildningen inom högskolan och anpassa den till samhällets behov av utbildade samt enskildas behov och önskemål.<p><a name="P6S2"></a></p><h4 name="Organisation"><a name="Organisation">Organisation</a></h4><p><a name="P6S3"></a></p><a class="paragraf" name="P7"><b>7 §</b></a>   Ämbetet leds av en styrelse. Den består av universitetskanslern, som är styrelsens ordförande, en planeringschef, som är styrelsens vice ordförande, ordförandena i planeringsberedningarna och sex andra ledamöter. Förordning (1980:632).<p><a name="P7S2"></a></p><a class="paragraf" name="P8"><b>8 §</b></a>   Universitetskanslern är chef för ämbetet.<p><a name="P8S2"></a></p>

Planeringschefen är universitetskanslerns ställföreträdare.<p><a name="P8S3"></a></p>

Inom ämbetet finns fyra byråer, ett verksledningssekretariat och ett informationssekretariat. Förordning (1986:362).<p><a name="P8S4"></a></p><a class="paragraf" name="P9"><b>9 §</b></a>   Inom ämbetet finns fem planeringsberedningar för grundläggande högskoleutbildning, forskarutbildning och forskning, nämligen<p><a name="P9S2"></a></p>

en för sektorn för utbildning för tekniska yrken samt för de matematisk-naturvetenskapliga och de tekniska fakulteterna,<br />
en för sektorn för utbildning för administrativa, ekonomiska och sociala yrken samt för de juridiska och de samhällsvetenskapliga fakulteterna,<br />
en för sektorn för utbildning för vårdyrken samt för de medicinska, de odontologiska och de farmaceutiska fakulteterna,<br />
en för sektorn för utbildning för undervisningsyrken och<p><a name="P9S3"></a></p>

en för sektorn för utbildning för kultur- och informationsyrken samt för de humanistiska och de teologiska fakulteterna.<p><a name="P9S4"></a></p><a class="paragraf" name="P10"><b>10 §</b></a>   Planeringsberedning har inom sitt område till uppgift att<br />
   1. bereda frågor om utbildningens och forskningens utveckling, villkor och behov samt frågor om forskningens, samhällslivets och yrkeslivets krav på utbildningen,<br />
   2. i övrigt bereda de ärenden som styrelsen eller universitetskanslern överlämnar och<br />
   3. hos styrelsen föreslå de åtgärder som beredningen finner vara motiverade.<p><a name="P10S2"></a></p><a class="paragraf" name="P11"><b>11 §</b></a>   Planeringsberedning består av ordförande och högst 18 andra ledamöter. I varje beredning skall ingå företrädare för de delar av samhälls- och yrkeslivet som har anknytning till beredningens ansvarsområde samt företrädare för lärare, andra anställda och studerande inom ansvarsområdet.<p><a name="P11S2"></a></p>

Planeringsberedning utser vice ordförande bland sina ledamöter.<br />
Förordning (1977:28).<p><a name="P11S3"></a></p><a class="paragraf" name="P12"><b>12 §</b></a>   har upphävts genom förordning (1986:362).<p><a name="P12S2"></a></p><a class="paragraf" name="P13"><b>13 §</b></a>   har upphävts genom förordning (1986:362).<p><a name="P13S2"></a></p><a class="paragraf" name="P14"><b>14 §</b></a>   har upphävts genom förordning (1986:362).<p><a name="P14S2"></a></p><a class="paragraf" name="P15"><b>15 §</b></a>   Hos ämbetet är anställda tjänstemän enligt personalförteckning samt annan personal i mån av behov och tillgång på medel.<p><a name="P15S2"></a></p>

I mån av behov och tillgång på medel får ämbetet anlita experter och sakkunniga.<p><a name="P15S3"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P15S4"></a></p><a class="paragraf" name="P16"><b>16 §</b></a>   Av styrelsen avgörs<br />
   1. viktigare författningsfrågor,<br />
   2. frågor av särskild vikt om utbildning och forskning,<br />
   3. viktigare frågor om planering för högskolan och om genomförande av åtgärder inom ämbetets verksamhetsområde,<br />
   4. viktigare frågor om ämbetets organisation, arbetsordning eller tjänsteföreskrifter,<br />
   5. frågor om förslag till anslagsframställningar till riksdagen och andra frågor av större ekonomisk betydelse,<br />
   6. andra frågor som universitetskanslern hänskjuter till styrelsen.<br />
Förordning (1986:362).<p><a name="P16S2"></a></p><a class="paragraf" name="P17"><b>17 §</b></a>   Styrelsen är beslutför när minst sju ledamöter, bland dem ordföranden eller vice ordföranden, är närvarande.<p><a name="P17S2"></a></p>

Är ett styrelseärende så brådskande att styrelsen inte hinner sammanträda för behandling av ärendet, avgörs detta genom meddelanden mellan ordföranden eller vice ordföranden och minst sex andra ledamöter.<br />
Kan ärendet inte lämpligen avgöras på detta sätt, får ordföranden eller vice ordföranden besluta ensam i närvaro av den föredragande till vars uppgifter ärendet hör. Beslut, som fattas enligt detta stycke, skall anmälas vid nästa sammanträde med styrelsen. Förordning (1986:953).<p><a name="P17S3"></a></p><a class="paragraf" name="P18"><b>18 §</b></a>   Ärenden som inte skall avgöras av styrelsen avgörs av universitetskanslern ensam. Frågor om skiljande från annan anställning än provanställning eller om skiljande från uppdrag eller om disciplinansvar, åtalsanmälan, avstängning eller läkarundersökning prövas dock av universitetskanslern, planeringschefen och cheferna för byråerna gemensamt. Förordning (1986:953).<p><a name="P18S2"></a></p><a class="paragraf" name="P19"><b>19 §</b></a>   Ärenden som inte skall avgöras av styrelsen och som inte är av det slag att de behöver prövas av universitetskanslern får avgöras av annan tjänsteman enligt vad som anges i arbetsordningen eller i särskilda beslut. Förordning (1986:362).<p><a name="P19S2"></a></p><a class="paragraf" name="P20"><b>20 §</b></a>   När universitetskanslern är förhindrad att utöva sin tjänst, fullgöres hans åligganden av planeringschefen. Denne inträder efter beslut av universitetskanslern även i övrigt i hans ställe vid behandlingen av visst ärende eller viss grupp av ärenden.<p><a name="P20S2"></a></p><a class="paragraf" name="P21"><b>21 §</b></a>   Uppkommer hinder för såväl universitetskanslern som planeringschefen, fullgöres universitetskanslerns åligganden av den tjänsteman som universitetskanslern bestämmer.<p><a name="P21S2"></a></p><a class="paragraf" name="P22"><b>22 §</b></a>   Om universitetskanslern och planeringschefen samtidigt är frånvarande, får ej fattas beslut av större vikt som kan anstå utan olägenhet eller utan någonderas medgivande vidtagas åtgärd som rubbar eller ändrar av ämbetet meddelade föreskrifter eller tillämpade grunder.<p><a name="P22S2"></a></p><a class="paragraf" name="P23"><b>23 §</b></a>   Ärende avgöres efter föredragning som ankommer på chefen för den byrå till vilken ärendet hör eller på särskilt förordnad föredragande. I arbetsordning eller genom särskilt beslut får medges att ärende som handlägges enligt 19 § andra meningen avgöres utan föredragning.<p><a name="P23S2"></a></p>

Universitetskanslern får själv övertaga beredning och föredragning av ärende.<p><a name="P23S3"></a></p>

Byråchef har rätt att närvara när ärende som hör till hans byrå föredrages av annan.<p><a name="P23S4"></a></p><a class="paragraf" name="P24"><b>24 §</b></a>   Under tjänsteresa eller vid annat tillfälle, när ärende är så brådskande att föredragande ej kan tillkallas, får universitetskanslern utan föredragning meddela beslut som icke kan uppskjutas utan olägenhet.<p><a name="P24S2"></a></p><a class="paragraf" name="P25"><b>25 §</b></a>   Universitetskanslern, planeringschefen, byråchef, ordförande i planeringsberedningen och, efter beslut av universitetskanslern, annan tjänsteman får begära in förklaringar, upplysningar eller yttranden i ärendena. Förordning (1986:362).<p><a name="P25S2"></a></p><a class="paragraf" name="P26"><b>26 §</b></a>   Universitetskanslern och planeringschefen har rätt att närvara vid sammanträden med planeringsberedning. Samma rätt har byråchef när ärende handläggs som hör till hans byrå. Förordning (1986:362).<p><a name="P26S2"></a></p><a class="paragraf" name="P27"><b>27 §</b></a>   En planeringsberedning är beslutför när fler än hälften av dess ledamöter, bland dem ordföranden eller vice ordföranden, är närvarande.<br />
Förordning (1986:953).<p><a name="P27S2"></a></p><a class="paragraf" name="P28"><b>28 §</b></a>   har upphävts genom förordning (1986:953).<p><a name="P28S2"></a></p><h4 name="Tjänstetillsättning m.m."><a name="Tjänstetillsättning m.m.">Tjänstetillsättning m.m.</a></h4><p><a name="P28S3"></a></p><a class="paragraf" name="P29"><b>29 §</b></a>   Universitetskanslern förordnas av regeringen för högst sex år.<p><a name="P29S2"></a></p>

Icke självskrivna ledamöter i styrelsen samt ordförande och andra ledamöter i planeringsberedningen förordnas av regeringen för högst tre år. Förordning (1986:362).<p><a name="P29S3"></a></p><a class="paragraf" name="P30"><b>30 §</b></a>   Tjänst som planeringschef och som byråchef tillsättes av regeringen efter anmälan av universitetskanslern.<p><a name="P30S2"></a></p>

Övriga tjänster tillsättes och annan personal antages av ämbetet.<p><a name="P30S3"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P30S4"></a></p><a class="paragraf" name="P31"><b>31 §</b></a>   Besked enligt 37 § andra stycket anställningsförordningen
(1965:601) lämnas av ämbetet även i fråga om byråcheferna. Förordning
(1982:594).<p><a name="P31S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>