<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1976:758) om nya sedlar på ettusen kronor - SFS sfs-1976-758</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1976:758) om nya sedlar på ettusen kronor</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1976:758</span> •
                <span><strong>Utfärdad:</strong> 1976-09-30</span>
            </div>
        </header>

        <main class="law-content">
            <h2>Förordning (1976:758) om nya sedlar på ettusen kronor</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1976:758<br />

<b>Departement/myndighet</b>:   
Finansdepartementet FMA B <br />  

<b>Utfärdad</b>:   
1976-09-30 <br />  


<b>Upphävd</b>: 
2018-10-01<br />

<b>Författningen har upphävts genom</b>: 
SFS 2018:1173<br />


<b>Ändringsregister</b>:   
<a href="http://rkrattsbaser.gov.se/sfsr?bet=1976:758">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1976:758">Fulltext (Regeringskansliet)</a> 


<br />

<hr />



<div><p><a name="S1"></a></p>

Regeringen ger, på framställning av fullmäktige i riksbanken, till känna följande.<p><a name="S2"></a></p>

Sedlar på ettusen kronor av ny typ, godkänd av fullmäktige, kommer att från riksbanken lämnas ut i allmänna rörelsen från och med dag som fullmäktige bestämmer.<p><a name="S3"></a></p>

Den nya sedeln har följande storlek, beskaffenhet och utseende.<p><a name="S4"></a></p><h4 name="Storlek"><a name="Storlek">Storlek</a></h4><p><a name="S5"></a></p>

Sedeln är 180 mm lång och 82 mm bred.<p><a name="S6"></a></p><h4 name="Tryck"><a name="Tryck">Tryck</a></h4><p><a name="S7"></a></p>

Sedelns framsida upptar ytterst till vänster en talong, omfattande en fjärdedel av sedelns yta. Framsidan är i övrigt, frånsett ytterkanterna, försedd med tryck.<p><a name="S8"></a></p>

Längs sedelns övre kant löper en konstgraverad bård med texten 1000 SVERIGES RIKSBANK 1000 och ETT TUSEN KRONOR.<p><a name="S9"></a></p>

På högra delen av tryckytan finns en bild av Konung Karl XIV Johan i halvprofil med ansiktet vänt mot sedelns mitt. Till höger om bilden är texten KARL XIV JOHAN 1818--1844 lodrätt inplacerad.<p><a name="S10"></a></p>

På sedelns mitt finns konstgraverade ornament i flera färger och i mitten valörsiffran 1000.<p><a name="S11"></a></p>

Till höger om talongen löper en lodrät bärd med texten HINC ROBUR ET SECURITAS.<p><a name="S12"></a></p>

Under ornamenten och kungabilden löper ett band innehållande till vänster texten ETT TUSEN KRONOR och till höger valörsiffran 1000.<p><a name="S13"></a></p>

Ovanför sistnämnda bård finns två namn i faksimile.<p><a name="S14"></a></p>

Nedtill på talongen är sedelns tryckår och nummer angivna, inlagda i en konstgraverad rosett.<p><a name="S15"></a></p>

Huvuddelen av trycket är utfört i koppartryck i brun färg. De konstgraverade mönstren, som finns på sedelns mitt, kring porträttet och på talongen, är utförda i violett, grön och orange färg.<p><a name="S16"></a></p>

Sedelns baksida upptar till höger en talong.<p><a name="S17"></a></p>

Vänstra delen av sedelns baksida upptar en konstgraverad rosett i flera färger omgiven av vertikala bårder med bladornament och i mitten valörsiffran 1000.<p><a name="S18"></a></p>

Längs övre kanten av sedeln löper en konstgraverad bård med texten SVERIGES RIKSBANK -- ETT TUSEN KRONOR -- 1000. Härunder finns i mitten av sedeln en bild av ståltillverkning enligt Bessemermetoden. Nedtill på bilden finns texten BESSEMER--STÅLTILLVERKNING. Bilden omges även på övriga sidor av konstgraverade bårder och begränsas mot talongen av en vertikal bård med bladornament.<p><a name="S19"></a></p>

Tryckytans underkant upptar till vänster stiliserade bladornament och i mitten en konstgraverad bård samt avslutas till höger med valörsiffran 1000 i en konstgraverad rosett. I talongens undre del finns en mikrogravyr, i vilken texten ETT TUSEN KRONOR upprepas på fyra rader.<p><a name="S20"></a></p>

Huvuddelen av trycket är utfört i koppartryck i brun färg. De konstgraverade mönstren i övrigt är tryckta i violett, brun och orange färg.<p><a name="S21"></a></p><h4 name="Papper"><a name="Papper">Papper</a></h4><p><a name="S22"></a></p>

Papperet är svagt rosatonat och i talongen försett med ett vattenmärke föreställande Jöns Jacob Berzelius en face.<p><a name="S23"></a></p>

Mellan sedelns mitt och talongen är i papperet inlagd en lodrätt löpande säkerhetstråd, som framträder på sedeln som en rak mörk linje.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>