<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Cirkulär (1976:921) till de militära 
befattningshavare som har bestraffningsrätt i
disciplinmål om ingripande mot krigsman på 
grund av berusning
 - SFS sfs-1976-921</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Cirkulär (1976:921) till de militära 
befattningshavare som har bestraffningsrätt i
disciplinmål om ingripande mot krigsman på 
grund av berusning
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1976:921</span> •
                <span><strong>Utfärdad:</strong> 1976-12-06</span>
            </div>
        </header>

        <main class="law-content">
            <h2>Cirkulär (1976:921) till de militära 
befattningshavare som har bestraffningsrätt i
disciplinmål om ingripande mot krigsman på 
grund av berusning
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1976:921<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
1976-12-06 <br />  


<b>Upphävd</b>: 
1987-06-01<br />

<b>Författningen har upphävts genom</b>: 
SFS 1987:187<br />


<b>Ändringsregister</b>:   
<a href="http://rkrattsbaser.gov.se/sfsr?bet=1976:921">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1976:921">Fulltext (Regeringskansliet)</a> 


<br />

<hr />



<div><p><a name="S1"></a></p>


Genom lagen (1976:510) om ändring i brottsbalken upphävs straffbe-
stämmelserna mot fylleri i 16 kap. 15 § och 21 kap. 15 § brottsbalken.<br />
Enligt förordningen (1976:905) om ikraftträdande av lagen (1976:510)
om ändring i brottsbalken träder lagen i kraft den 1 januari 1977.<p><a name="S2"></a></p>

I samband med riksdagens beslut om fylleristraffets avskaffande antog riksdagen en <i>lag (1976:512)</i> om ändring i militära rättegångslagen
(1948:472). Genom denna lag ändrades vissa bestämmelser om förfarandet vid ingripande mot krigsman på grund av berusning. Enligt förordningen
(1976:907) om ikraftträdande av lagen (1976:512) om ändring i militära rättegångslagen träder även dessa lagändringar i kraft den 1 januari 1977. Vidare har genom förordningen (1976:920) om ändring i kungörelsen (1948:691) angående den militära rättsvården vissa ändringar gjorts i nämnda kungörelse, likaledes med verkan från och med den 1 januari 1977.<p><a name="S3"></a></p>

De nya bestämmelserna innebär bl.a. följande. Krigsman som inom område eller utrymme som nyttjas av försvarsmakten eller, iklädd militär tjänstedräkt, på allmän plats anträffas så berusad att han är ur stånd att taga vård om sig eller annars utgör en fara för sig själv eller annan eller uppträder så att han stör allmän ordning eller ordningen inom försvarsmakten får enligt förmans förordnande tagas i förvar. Den omhändertagne får ej hållas i förvar längre än som betingas av det ändamål som har föranlett omhändertagandet. Har omhändertagandet skett på grund av berusning, skall den omhändertagne så snart det kan ske underkastas läkarundersökning, om det behövs med hänsyn till hans tillstånd. Skall den omhändertagne ej efter sådan undersökning föras över till militär sjukvårdsavdelning eller sjukhus eller kvarstanna där, får han förvaras i militärhäkte eller, om sådant ej finns att tillgå, i annan lämplig lokal. Den förvarade skall därvid underkastas regelbunden tillsyn och genast föras över till militär sjukvårds-
avdelning eller sjukhus, om hans tillstånd ger anledning till det.<p><a name="S4"></a></p>

Påträffas alkoholhaltiga drycker hos den som på grund av berusning har omhändertagits enligt de nu nämnda bestämmelserna, skall egendomen fråntagas denne, om ej särskilda skäl talar däremot. Beslut härom meddelas av den förman som har förordnat om omhändertagandet. Sådant beslut skall, om förmannen ej själv har bestraffningsrätt över den omhändertagne, skyndsamt anmälas till bestraffningsberättigad befattningshavare.  De nu angivna bestämmelserna får tillämpas även i fråga om injektionsspruta eller kanyl som kan användas för insprutning i människokroppen.<p><a name="S5"></a></p>

I fråga om förfarandet med alkoholhaltiga drycker eller andra berusningsmedel, vilka påträffas hos den som gör sig skyldig till övergivande av post enligt 21 kap. 13 § brottsbalken eller onykterhet i tjänsten enligt 21 kap. 14 § samma balk och som därvid är berusad, så att det framgår av hans åtbörder eller tal, gäller alltjämt bestämmelserna i lagen (1958:205) om förverkande av alkoholhaltiga drycker m.m. Sådan egendom skall tagas i beslag. Behörighet att verkställa beslag tillkommer därvid, förutom polisman, sådan försvarsmaktens personal, som har att ingripa då krigsman gör sig skyldig till brott enligt 21 kap. 13 eller 14 § brottsbalken. Har beslag skett i sådant fall, skall befattningshavare, som närmast äger bestraffningsrätt i disciplinmål, skyndsamt underrättas därom. Denne skall därvid omedelbart pröva om beslaget skall bestå. Uppgift om vad som tagits i beslag skall intagas i anmälan angående förseelsen eller i protokoll vid militärförhör. Om den som har drabbats av beslaget begär rättens prövning därav, skall det mål i vilket förordnande om beslaget meddelats omedelbart hänskjutas till åklagaren. Vid åläggande av disciplinstraff skall bestraffningsberättigad befattningshavare pröva om egendom som tagits i beslag i målet skall vara förverkad.<br />
Förklaras egendomen förverkad, skall den bestraffningsberättigade samtidigt förordna att beslaget skall bestå till dess beslutet i vad avser frågan om förverkande vinner laga kraft. Avskriver bestraffningsberättigad befattningshavare målet eller föranleder detta av annat skäl ej någon åtgärd från hans sida eller har målet ej inom två veckor sedan beslaget verkställdes avgjorts eller hänskjutits till åklagare, skall befattningshavaren omedelbart förordna om beslagets hävande. Hänskjutes målet till åklagaren, åligger det den bestraffningsberättigade att underrätta åklagaren om beslaget, varefter prövningen av frågan om dettas bestånd ej ankommer på den bestraffningsberättigade.<p><a name="S6"></a></p>

Innehållet i detta cirkulär skall av bestraffningsberättigade befattningshavare på lämpligt sätt ges tillkänna för underlydande personal som har behörighet att ingripa mot krigsman på grund av berusning.<p><a name="S7"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>