<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1980:621)
med särskilda bestämmelser om vård av unga
 - SFS sfs-1980-621</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1980:621)
med särskilda bestämmelser om vård av unga
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1980:621</span> •
                <span><strong>Utfärdad:</strong> 1980-06-19</span>
            </div>
        </header>

        <main class="law-content">
            <h2>Lag (1980:621)
med särskilda bestämmelser om vård av unga
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1980:621<br />

<b>Departement/myndighet</b>:   
Socialdepartementet <br />  

<b>Utfärdad</b>:   
1980-06-19 <br />  


<b>Upphävd</b>: 
1990-07-01<br />

<b>Författningen har upphävts genom</b>: 
SFS 1990:52<br />


<b>Ändringsregister</b>:   
<a href="http://rkrattsbaser.gov.se/sfsr?bet=1980:621">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1980:621">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Beredande av vård"><a name="Beredande av vård">Beredande av vård</a></h4><p><a name="S2"></a></p><a class="paragraf" name="P1"><b>1 §</b></a>   Den som är under 18 år skall beredas vård med stöd av denna lag, om det kan antas att behövlig vård inte kan ges den unge med samtycke av den eller dem som har vårdnaden om honom och, när den unge har fyllt 15 år, av honom själv.<p><a name="P1S2"></a></p>

Vård skall beredas den unge om<br />
   1. brister i omsorgen om honom eller något annat förhållande i hemmet medför fara för hans hälsa eller utveckling eller<br />
   2. den unge utsätter sin hälsa eller utveckling för allvarlig fara genom missbruk av beroendeframkallande medel, brottslig verksamhet eller något annat därmed jämförbart beteende.<p><a name="P1S3"></a></p>

Vård med stöd av andra stycket 2 får även beredas den som har fyllt 18 men inte 20 år, om sådan vård med hänsyn till den unges behov och personliga förhållanden i övrigt är lämpligare än annan vård. <i>Lag
(1985:396)</i>.<p><a name="P1S4"></a></p><a class="paragraf" name="P2"><b>2 §</b></a>   Beslut om vård med stöd av denna lag meddelas av länsrätten efter ansökan av socialnämnden.<p><a name="P2S2"></a></p>

Ansökan skall innehålla en redogörelse för den unges förhållanden, tidigare vidtagna åtgärder och den vård som socialnämnden avser att anordna.<p><a name="P2S3"></a></p><a class="paragraf" name="P3"><b>3 §</b></a>   Om vården inte har påbörjats inom fyra veckor från den dag då beslutet har vunnit laga kraft, gäller beslutet inte längre.<p><a name="P3S2"></a></p><a class="paragraf" name="P4"><b>4 §</b></a>   Beträffande vårdens innehåll och utformning gäller bestämmelserna i socialtjänstlagen (1980:620) och föreskrifterna i 11-16 §§.<p><a name="P4S2"></a></p><a class="paragraf" name="P5"><b>5 §</b></a>   Socialnämnden skall noga följa vården av den som har beretts vård med stöd av denna lag. När vård enligt lagen inte längre behövs, skall nämnden besluta att vården skall upphöra.<p><a name="P5S2"></a></p>

Har den unge beretts vård med stöd av 1 § andra stycket 2 eller tredje stycket, skall socialnämnden inom sex månader från dagen för verkställighet av vårdbeslutet pröva om vård med stöd av lagen skall upphöra. Denna fråga skall därefter prövas fortlöpande inom sex månader från senaste prövning.<p><a name="P5S3"></a></p>

Vård som har beslutats med stöd av 1 § andra stycket 1 skall upphöra senast när den unge fyller 18 år.<p><a name="P5S4"></a></p>

Vård som har beslutats med stöd av 1 § andra stycket 2 eller tredje stycket skall upphöra senast när den unge fyller 21 år. <i>Lag (1985:396)</i>.<p><a name="P5S5"></a></p><h4 name="Omedelbart omhändertagande"><a name="Omedelbart omhändertagande">Omedelbart omhändertagande</a></h4><p><a name="P5S6"></a></p><a class="paragraf" name="P6"><b>6 §</b></a>   Socialnämnden får besluta att den som är under 20 år skall omhändertas omedelbart<p><a name="P6S2"></a></p><h4 name="om det är sannolikt att den unge behöver beredas vård med stöd av denna lag och"><a name="om det är sannolikt att den unge behöver beredas vård med stöd av denna lag och">om det är sannolikt att den unge behöver beredas vård med stöd av denna lag och</a></h4><p><a name="P6S3"></a></p>

rättens beslut om vård inte kan avvaktas med hänsyn till risken för den unges hälsa eller utveckling eller till att den fortsatta utredningen allvarligt kan försvåras eller vidare åtgärder hindras.<p><a name="P6S4"></a></p>

Kan socialnämndens beslut om omhändertagande inte avvaktas, får beslut om omhändertagande fattas av nämndens ordförande eller någon annan ledamot som nämnden har förordnat. Beslutet skall anmälas vid nämndens nästa sammanträde.<p><a name="P6S5"></a></p>

Sedan socialnämnden har ansökt om vård med stöd av lagen, kan även rätten besluta om omedelbart omhändertagande av den unge.<p><a name="P6S6"></a></p><a class="paragraf" name="P7"><b>7 §</b></a>   Om socialnämnden har beslutat om omedelbart omhändertagande, skall beslutet underställas länsrätten inom en vecka från den dag då beslutet fattades. Därvid skall beslutet jämte handlingarna i ärendet tillställas rätten.<p><a name="P7S2"></a></p>

Länsrätten skall pröva beslutet så snart det kan ske och, om synnerliga hinder inte föreligger, inom en vecka från den dag då beslutet och handlingarna har kommit in till rätten.<p><a name="P7S3"></a></p>

Om underställning inte har skett inom föreskriven tid, upphör omhändertagandet.<p><a name="P7S4"></a></p>

Har socialnämnden beslutat om omedelbart omhändertagande efter det att nämnden ansökt om vård med stöd av lagen, skall beslutet underställas den rätt som prövar frågan om vård. Härvid gäller bestämmelserna i första-tredje styckena.<p><a name="P7S5"></a></p><a class="paragraf" name="P8"><b>8 §</b></a>   Om länsrätten fastställer ett beslut om omedelbart omhändertagande, skall socialnämnden inom fyra veckor från den dag då omhändertagandet verkställdes ansöka hos länsrätten om att den unge skall beredas vård med stöd av denna lag.<p><a name="P8S2"></a></p>

Omhändertagandet upphör<br />
   1. om ansökan om vård inte har gjorts inom den tid som anges i första stycket,<br />
   2. när rätten avgör frågan om vård,<br />
   3. om den unge häktas.<p><a name="P8S3"></a></p>

Om det inte längre finns skäl för omhändertagandet, skall socialnämnden besluta att detta genast skall upphöra. Sådant beslut kan meddelas också av den rätt som prövar fråga om vård med stöd av lagen. <i>Lag (1984:367)</i>.<p><a name="P8S4"></a></p><h4 name="Andra åtgärder"><a name="Andra åtgärder">Andra åtgärder</a></h4><p><a name="P8S5"></a></p><a class="paragraf" name="P8a"><b>8 a §</b></a>   Kan det antas att den som är under 20 år till följd av ett sådant beteende som avses i 1 § andra stycket 2 kommer att behöva beredas vård enligt denna lag om beteendet fortsätter och kan det stöd eller den behandling som behövs inte ges den unge med samtycke av honom, om han har fyllt 15 år, och, om han står under någons vårdnad, av vårdnadshavaren, får socialnämnden besluta<br />
   1. att den unge skall hålla regelbunden kontakt med en särskilt utsedd kontaktperson,<br />
   2. att den unge skall delta i behandling i öppna former inom socialtjänsten.<p><a name="P8aS2"></a></p>

När ett sådant beslut meddelas skall en särskild behandlingsplan finnas.<p><a name="P8aS3"></a></p>


Bestämmelserna i 5 § gäller i tillämpliga delar också i fråga om beslut enligt första stycket. Prövning enligt 5 § andra stycket av frågan, om sådant beslut skall upphöra att gälla, skall ske första gången inom sex månader från dagen för nämndens beslut. <i>Lag (1985:396)</i>.<p><a name="P8aS4"></a></p><a class="paragraf" name="P8b"><b>8 b §</b></a>   Ett beslut enligt 8 a § upphör att gälla, om<br />
   1. beslut fattas om omedelbart omhändertagande,<br />
   2. ansökan om vård bifalls. <i>Lag (1985:396)</i>.<p><a name="P8bS2"></a></p><h4 name="Målens handläggning"><a name="Målens handläggning">Målens handläggning</a></h4><p><a name="P8bS3"></a></p><a class="paragraf" name="P9"><b>9 §</b></a>   Mål om vård med stöd av denna lag skall prövas skyndsamt.<p><a name="P9S2"></a></p>

Om den unge är omhändertagen, skall länsrätten hålla förhandling i målet inom två veckor från den dag då ansökan om vård kom in. Länsrättenfår förlänga denna tid, om ytterligare utredning eller annan särskild omständighet gör det nödvändigt.<p><a name="P9S3"></a></p><a class="paragraf" name="P10"><b>10 §</b></a>   I mål om vård enligt denna lag skall länsrätten och kammarrätten hålla muntlig förhandling, om detta inte är uppenbart obehövligt.<p><a name="P10S2"></a></p>

Muntlig förhandling skall alltid hållas, om någon part begär det.<br />
Parterna skall upplysas om sin rätt att begära muntlig förhandling.<p><a name="P10S3"></a></p>

Uteblir enskild part som har kallats vid vite att inställa sig personligen vid förhandling, får rätten förordna att han skall hämtas till rätten antingen omedelbart eller till en senare dag.<p><a name="P10S4"></a></p><h4 name="Vården"><a name="Vården">Vården</a></h4><p><a name="P10S5"></a></p><a class="paragraf" name="P11"><b>11 §</b></a>   När ett beslut har fattats om omhändertagande eller om vård enligt denna lag, bestämmer socialnämnden hur vården av den unge skall ordnas och var han skall vistas under vårdtiden.<p><a name="P11S2"></a></p>

Nämnden får medge att den unge vistas i sitt eget hem, om detta kan antas vara bäst ägnat att främja vården av honom. Vård med stöd av denna lag skall dock alltid inledas utanför den unges eget hem.<p><a name="P11S3"></a></p>

Kan nämndens beslut enligt första eller andra stycket inte avvaktas, får beslut fattas av ordföranden eller någon annan ledamot som nämnden har förordnat. Beslutet skall anmälas vid nämndens nästa sammanträde.<p><a name="P11S4"></a></p>

Nämnden eller den åt vilken nämnden har uppdragit vården skall ha uppsikt över den unge och, i den mån det behövs för att genomföra vården, bestämma om hans personliga förhållanden. <i>Lag (1981:1245)</i>.<p><a name="P11S5"></a></p><a class="paragraf" name="P12"><b>12 §</b></a>   För vård av unga som på någon grund som anges i 1 § andra stycket 2 eller tredje stycket behöver stå under särskilt noggrann tillsyn skall det finnas hem som är anpassade för sådan tillsyn. Regeringen eller, efter regeringens bestämmande, socialstyrelsen beslutar vilka hem som skall anses som hem för sådan särskild tillsyn.<p><a name="P12S2"></a></p><a class="paragraf" name="P13"><b>13 §</b></a>   Om omedelbart omhändertagande eller vård av den unge har beslutats på någon grund som anges i 1 § andra stycket 2 eller tredje stycket och han vistas i ett sådant hem som avses i 12 §, får han hindras att lämna hemmet och i övrigt underkastas den begränsning av rörelsefriheten som är nödvändig för att vården skall kunna genomföras. Den unges rörelsefrihet får också inskränkas när det påkallas av övriga intagnas eller personalens säkerhet.<p><a name="P13S2"></a></p><a class="paragraf" name="P14"><b>14 §</b></a>   Den för vilken bestämmelserna i 13 § gäller får inte inneha alkoholhaltiga drycker eller andra berusningsmedel, injektionssprutor eller kanyler, som kan användas för insprutning i människokroppen, eller något annat som kan vara till men för vården eller ordningen vid hemmet.<br />
Påträffas sådan egendom hos den unge, får den omhändertas.<p><a name="P14S2"></a></p>

Om det anses påkallat får den unge kroppsvisiteras eller ytligt kroppsbesiktigas, när han kommer till hemmet, för kontroll att han inte bär på sig något som han inte får inneha där. Detsamma gäller om det under vistelsen i hemmet uppkommer misstanke att sådan egendom skall påträffas hos honom.<p><a name="P14S3"></a></p>

Kroppsvisitation och ytlig kroppsbesiktning får inte göras mer ingående än vad ändamålet med åtgärden kräver. All den hänsyn som omständigheterna medger skall iakttas. Om möjligt skall ett vittne närvara.<p><a name="P14S4"></a></p>

Bestämmelserna i första--tredje styckena skall gälla för alla som vårdas i ett sådant hem som avses i 12 §, om det är nödvändigt för att genomföra vården och upprätthålla ordningen vid hemmet och regeringen eller, efter regeringens bemyndigande, socialstyrelsen medger det. <i>Lag
(1984:367)</i>.<p><a name="P14S5"></a></p><a class="paragraf" name="P15"><b>15 §</b></a>   Den för vilken bestämmelserna i 13 § gäller får underkastas övervakning av sina brev och andra försändelser, om detta är påkallat med hänsyn till ordningen vid hemmet eller den unges särskilda förhållanden. För detta ändamål får den som förestår vården vid hemmet öppna och ta del av försändelser som ankommer till eller avsänds från den unge. Om en ankommande försändelse innehåller något som den unge inte får inneha, skall detta omhändertas.<p><a name="P15S2"></a></p>

Brev mellan den unge och en svensk myndighet eller advokat eller hans offentliga biträde skall vidarebefordras utan föregående granskning.<p><a name="P15S3"></a></p><a class="paragraf" name="P16"><b>16 §</b></a>   Om det är nödvändigt med hänsyn till ändamålet med vård eller omhändertagande med stöd av denna lag, får socialnämnden<br />
   1. bestämma hur den rätt till umgänge med den unge som kan tillkomma en förälder eller någon annan som har vårdnaden om honom skall utövas eller<br />
   2. bestämma att den unges vistelseort inte skall röjas för föräldern eller vårdnadshavaren.<p><a name="P16S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P16S3"></a></p><a class="paragraf" name="P17"><b>17 §</b></a>   I ett ärende enligt denna lag får socialnämnden besluta om läkarundersökning av den unge samt utse läkare för undersökningen. Om undersökningen inte lämpligen kan genomföras i den unges hem, får nämnden bestämma någon annan plats för den. I ett mål enligt denna lag har rätten samma befogenhet.<p><a name="P17S2"></a></p>

Läkarundersökning skall, om den inte av särskilda skäl är obehövlig, äga rum innan nämnden gör ansökan enligt 2 §.<p><a name="P17S3"></a></p>

Polismyndigheten skall på begäran av socialnämnden eller nämndens ordförande eller av rätten lämna biträde för att bereda läkaren tillträde till den unges hem eller för att inställa den unge till läkarundersökningen.<p><a name="P17S4"></a></p><a class="paragraf" name="P18"><b>18 §</b></a>   Polismyndigheten skall på begäran av socialnämnden eller av någon ledamot eller tjänsteman som nämnden har förordnat lämna biträde för att genomföra beslut om vård eller omhändertagande med stöd av denna lag.<p><a name="P18S2"></a></p>

Om omedelbart omhändertagande eller vård av den unge har beslutats på någon grund som anges i 1 § andra stycket 2 eller tredje stycket och den unge är intagen i ett sådant hem som avses i 12 §, skall polismyndigheten på begäran av den som förestår vården vid hemmet lämna biträde för att efterforska och återhämta den unge, om denne har avvikit från hemmet, eller för att ombesörja annan förflyttning av honom.<p><a name="P18S3"></a></p><a class="paragraf" name="P19"><b>19 §</b></a>   Har den unge fyllt 15 år, har han rätt att själv föra sin talan i mål och ärenden enligt denna lag.<p><a name="P19S2"></a></p>

Barn som är yngre bör höras, om det kan vara till nytta för utredningen och barnet inte kan antas ta skada av det.<p><a name="P19S3"></a></p><a class="paragraf" name="P20"><b>20 §</b></a>   Socialnämndens beslut får överklagas hos länsrätten genom besvär, när nämnden har<br />
   1. beslutat om var vården av den unge skall inledas eller beslutat att flytta den unge från det hem där han vistas,<br />
   2. beslutat i en fråga om fortsatt vård med stöd av lagen,<br />
   3. fattat beslut enligt 8 a § eller prövat om sådant beslut skall upphöra att gälla,<br />
   4. med stöd av 16 § beslutat om umgänget med den unge eller beslutat att dennes vistelseort inte skall röjas.<p><a name="P20S2"></a></p>

Andra beslut av nämnden enligt denna lag får inte överklagas.<p><a name="P20S3"></a></p>

Rättens beslut enligt 17 § om läkarundersökning får inte överklagas. <i>Lag
(1985:396)</i>.<p><a name="P20S4"></a></p><a class="paragraf" name="P21"><b>21 §</b></a>   Beslut om omhändertagande enligt 6 § och beslut enligt 8 a § gäller omedelbart.<p><a name="P21S2"></a></p>

Annat beslut av socialnämnden enligt denna lag gäller omedelbart, om nämnden inte förordnar något annat.<p><a name="P21S3"></a></p>

Rätten får förordna att annat beslut som rätten har meddelat skall gälla omedelbart. <i>Lag (1985:396)</i>.<p><a name="P21S4"></a></p><a class="paragraf" name="P22"><b>22 §</b></a>   Om offentligt biträde och annan rättshjälp i mål och ärenden enligt denna lag finns bestämmelser i rättshjälpslagen (1972:429).<p><a name="P22S2"></a></p><a class="paragraf" name="P23"><b>23 §</b></a>   Vid handläggning i kammarrätt av andra mål enligt denna lag än mål om omedelbart omhändertagande skall nämndemän ingå i rätten. <i>Lag
(1982:403)</i>.<p><a name="P23S2"></a></p><a class="paragraf" name="P24"><b>24 §</b></a>   I mål och ärenden enligt denna lag får delgivning inte ske med tillämpning av 12 eller 15 § delgivningslagen (1970:428).<p><a name="P24S2"></a></p><a class="paragraf" name="P25"><b>25 §</b></a>   Om alkoholhaltiga drycker eller andra berusningsmedel har omhändertagits enligt 14 eller 15 § eller påträffats inom ett sådant hem som avses i 12 § utan att det finns någon känd ägare till dem, skall den som förestår vården vid hemmet låta förstöra eller försälja egendomen enligt bestämmelserna om beslagtagen egendom i 2 § 1 första stycket lagen (1958:205) om förverkande av alkoholhaltiga drycker m.m. Belopp som har erhållits vid försäljning tillfaller staten.<p><a name="P25S2"></a></p>

Detsamma skall gälla i fråga om injektionssprutor och kanyler, som kan användas för insprutning i människokroppen.<p><a name="P25S3"></a></p><br /><h3 name="overgang"><a name="overgang">Övergångsbestämmelser</a></h3>
1990:52<br />
   1. Denna lag (nya lagen) träder i kraft den 1 juli 1990, då lagen
(1980:621) med särskilda bestämmelser om vård av unga (gamla lagen)
skall upphöra att gälla.<br />
   2. Ett beslut om omhändertagande enligt 6 § i den gamla lagen skall anses som ett beslut enligt 6 § i den nya lagen.<br />
   3. Föreskrifterna i 1 § och 2 § andra stycket i den gamla lagen gäller fortfarande när ansökan om vård med stöd av den lagen har kommit in till länsrätten före den 1 juli 1990.<br />
   4. Ett beslut om vård på någon grund som anges i 1 § andra stycket 1 i den gamla lagen skall anses som ett beslut om vård med stöd av 2 § i den nya lagen. Ett beslut om vård på någon grund som anges i 1 § andra stycket 2 eller tredje stycket i den gamla lagen skall anses som ett beslut om vård med stöd av 3 § i den nya lagen.<br />
   5. Ett beslut enligt 8 a eller 16 § i den gamla lagen skall anses som ett beslut enligt 22 respektive 14 § i den nya lagen.<br />
   6. Har ett flyttningsförbud beslutats med stöd av socialtjänstlagen
(1980:620), gäller socialtjänstlagens bestämmelser om flyttningsförbud även efter den 1 juli 1990. Dessutom tillämpas bestämmelserna om övervägande i 26 § och om umgänge i 31 § i den nya lagen.<br />
   7. Har ett tillfälligt flyttningsförbud beslutats med stöd av socialtjänstlagen (1980:620), gäller socialtjänstlagens bestämmelser om sådant flyttningsförbud även efter den 1 juli 1990. Dessutom tillämpas bestämmelserna om umgänge i 31 § i den nya lagen.<br />
   8. Om det i en lag eller i en författning som har beslutats av regeringen hänvisas till den gamla lagen, skall hänvisningen i stället avse denna lag. Hänvisas det till en föreskrift som har ersatts av en föreskrift i denna lag, skall den nya föreskriften tillämpas.<p><a name="P25S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>