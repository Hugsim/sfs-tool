<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1980:894) om jaktvårdsområden
 - SFS sfs-1980-894</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1980:894) om jaktvårdsområden
</h1>
            <div class="meta-info">
                <span><strong>SFS:</strong> 1980:894</span> •
                <span><strong>Utfärdad:</strong> 1980-12-04</span>
            </div>
        </header>

        <main class="law-content">
            <h2>Lag (1980:894) om jaktvårdsområden
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1980:894<br />

<b>Departement/myndighet</b>:   
Jordbruksdepartementet <br />  

<b>Utfärdad</b>:   
1980-12-04 <br />  


<b>Ändrad</b>:   
t.o.m. SFS 1995:1708<br />  

<b>Upphävd</b>: 
2001-01-01<br />

<b>Författningen har upphävts genom</b>: 
SFS 2000:592<br />


<b>Ändringsregister</b>:   
<a href="http://rkrattsbaser.gov.se/sfsr?bet=1980:894">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1980:894">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I syfte att främja jaktvården och jakträttsinnehavarnas gemensamma intressen genom en samordning av jakten och viltvården kan enligt denna lag två eller flera fastigheter eller delar av fastigheter sammanföras till ett jaktvårdsområde och jakträttsinnehavare inom detta bilda en jaktvårdsområdesförening.<p><a name="P1S2"></a></p><a class="paragraf" name="P2"><b>2 §</b></a>   Ett jaktvårdsområde får inte omfatta mark, där samerna har rätt till jakt enligt rennäringslagen (1971:437), såvitt fråga är om kronomark ovanför odlingsgränsen som står under statens omedelbara disposition eller mark på renbetesfjällen. Beträffande annan mark, där samerna har rätt till jakt enligt rennäringslagen, får någon inskränkning inte ske i denna rätt genom bildande av jaktvårdsområden.<p><a name="P2S2"></a></p><a class="paragraf" name="P3"><b>3 §</b></a>   Den som äger mark som ingår i ett jaktvårdsområde är medlem i jaktvårdsområdesföreningen.<p><a name="P3S2"></a></p>

Den som på grund av upplåtelse har rätt att under minst ett jaktår
(den 1 juli-den 30 juni) jaga på mark som ingår i ett jaktvårdsområde skall på begäran antas som medlem i jaktvårdsområdesföreningen under upplåtelsetiden, om inte särskilda skäl föranleda annat.<p><a name="P3S3"></a></p><a class="paragraf" name="P4"><b>4 §</b></a>   Beslut om bildande av ett jaktvårdsområde meddelas av länsstyrelsen, som i samband därmed skall fastställa stadgar för jaktvårdsområdesföreningen i de hänseenden som anges i 21 §.<p><a name="P4S2"></a></p><a class="paragraf" name="P5"><b>5 §</b></a>   Om värdet av upplåten jakträtt minskas genom bildandet av ett jaktvårdsområde, skall ersättningen för nyttjanderätten nedsättas med skäligt belopp. Vill nyttjanderättshavaren säga upp avtalet med anledning av bildandet, får han göra det. Innebär bildandet av jaktvårdsområdet att nyttjanderättens värde ökas, får fastighetsägaren säga upp avtalet, om nyttjanderättshavaren inte medger skälig höjning av ersättningen.<p><a name="P5S2"></a></p>

Talan om nedsättning av ersättningen skall väckas inom två månader från det nyttjanderättshavaren erhöll del av lagakraftvunnet beslut om bildande av jaktvårdsområdet. Den som vill säga upp avtalet skall göra det inom samma tid från det han fick del av beslutet. Iakttas inte tiden, är rätten till talan eller uppsägning förlorad.<p><a name="P5S3"></a></p><a class="paragraf" name="P6"><b>6 §</b></a>   Beslut enligt denna lag gäller även mot nya medlemmar.<p><a name="P6S2"></a></p><h4 name="Villkor för bildande"><a name="Villkor för bildande">Villkor för bildande</a></h4><p><a name="P6S3"></a></p><a class="paragraf" name="P7"><b>7 §</b></a>   Ett jaktvårdsområde får bildas endast om en majoritet av fastighetsägarna medger det. Majoriteten skall utgöra minst två tredjedelar av antalet fastighetsägare och dessa skall äga minst hälften av den mark som det är fråga om.<p><a name="P7S2"></a></p><a class="paragraf" name="P8"><b>8 §</b></a>   För att ett jaktvårdsområde skall få bildas krävs att bildandet är lämpligt med hänsyn till markområdets belägenhet och omfång, viltstammen samt förhållandena i övrigt.<p><a name="P8S2"></a></p><a class="paragraf" name="P9"><b>9 §</b></a>   I ett jaktvårdsområde får inte tas in någon fastighet som med hänsyn till omfång eller användning eller av annan orsak saknar betydelse för jaktvård.<p><a name="P9S2"></a></p>

Mark som har samma ägare och som lämpligen bör bestå som en enhet för sig för jaktvård, får inte anslutas till ett jaktvårdsområde utan ägarens samtycke.<p><a name="P9S3"></a></p><h4 name="Verksamhet"><a name="Verksamhet">Verksamhet</a></h4><p><a name="P9S4"></a></p><a class="paragraf" name="P10"><b>10 §</b></a>   För upplåtelse eller överlåtelse av jakträtt inom ett jaktvårdsområde får föreskrivas krav på tillstånd av jaktvårdsområdesföreningen.<p><a name="P10S2"></a></p>

Tillstånd får vägras endast<br />
   1. om den till vilken jakträtten upplåts eller överlåts inte förfogar över mark inom jaktvårdsområdet av sådan storlek som föreskrivs i föreningens stadgar,<br />
   2. om upplåtelsen eller överlåtelsen annars kan anses olämplig med hänsyn till jaktvården eller på annat sätt är till avsevärd olägenhet för medlemmarna.<p><a name="P10S3"></a></p>

Jaktvårdsområdesföreningen får upplåta rätt till jakt som skall bedrivas gemensamt inom jaktvårdsområdet, om det finns föreskrifter om sådan upplåtelse i stadgarna.  <i>Lag (1984:377)</i>.<p><a name="P10S4"></a></p><a class="paragraf" name="P11"><b>11 §</b></a>   På begäran av en fastighetsägare som av ideella skäl motsätter sig jakt skall hans fastighet undantas från jakt som inom jaktvårdsområdet skall bedrivas gemensamt.<p><a name="P11S2"></a></p><a class="paragraf" name="P12"><b>12 §</b></a>   En jaktvårdsområdesförening får bestämma att avgifter skall betalas för jakten inom jaktvårdsområdet och för villebråd som fälls.<p><a name="P12S2"></a></p><a class="paragraf" name="P13"><b>13 §</b></a>   En fastighetsägare är skyldig att tåla att anläggningar som behövs för viltvården utförs på hans mark inom jaktvårdsområdet, om det inte medför olägenhet av betydelse.<p><a name="P13S2"></a></p><h4 name="Förfarandet vid bildande"><a name="Förfarandet vid bildande">Förfarandet vid bildande</a></h4><p><a name="P13S3"></a></p><a class="paragraf" name="P14"><b>14 §</b></a>   Ansökan om  bildande av ett jaktvårdsområde får göras av den som äger en fastighet som avses ingå i området. Ansökan skall göras hos länsstyrelsen.<p><a name="P14S2"></a></p><a class="paragraf" name="P15"><b>15 §</b></a>   Ansökningshandlingarna skall innehålla<br />
   1. uppgift om vilka fastigheter som avses ingå i jaktvårdsområdet, deras areal och ägarnas namn och adresser samt karta över jaktvårdsområdet,<br />
   2. förslag till stadgar för jaktvårdsområdesföreningen,<br />
   3. utredning om fastighetsägarnas inställning till frågan om jaktvårdsområdets bildande.<p><a name="P15S2"></a></p><a class="paragraf" name="P16"><b>16 §</b></a>   Frågan om bildande av ett jaktvårdsområde skall utredas vid en förrättning under ledning av en förrättningsman, om det inte är uppenbart att förutsättningar för bildandet saknas.<p><a name="P16S2"></a></p>

Länsstyrelsen får dock utan föregående förrättning besluta att bilda ett jaktvårdsområde, om alla fastighetsägare är ense om detta eller om förrättning annars inte anses nödvändig.<p><a name="P16S3"></a></p><a class="paragraf" name="P17"><b>17 §</b></a>   Förrättningsmannen skall med ledning av ansökningshandlingarna och vad som i övrigt har förekommit göra upp ett förslag till vilken mark som bör ingå i jaktvårdsområdet och vilka stadgar som bör gälla för jaktvårdsområdesföreningen.<p><a name="P17S2"></a></p>

Förslaget skall behandlas vid sammanträde inför förrättningsmannen.<p><a name="P17S3"></a></p><a class="paragraf" name="P18"><b>18 §</b></a>   Förrättningsmannen skall kalla fastighetsägarna till sammanträdet. Kallelsen skall innehålla en kort beskrivning av den avsedda områdesbildningen och uppgift om tid och plats där ansökningshandlingarna finns tillgängliga. Kallelsen skall i god tid före sammanträdet delges fastighetsägarna.<p><a name="P18S2"></a></p>

Bestämmelserna i första stycket gäller i tillämpliga delar även då ett nytt sammanträde utsätts. Om vid ett sammanträde har tillkännagetts tid och plats för nästa sammanträde, behöver inte kallelse delges den som kallats i föreskriven ordning till det sammanträde då tillkännagivandet skett.<p><a name="P18S3"></a></p><a class="paragraf" name="P19"><b>19 §</b></a>   Vid förrättningen skall förutsättningarna för bildande av jaktvårdsområdet utredas.<p><a name="P19S2"></a></p>

Fastighetsägarna skall få tillfälle att yttra sig och förebringa utredning i frågor som är av betydelse för bildandet.<p><a name="P19S3"></a></p><a class="paragraf" name="P20"><b>20 §</b></a>   Förrättningsmannen skall avge ett utlåtande om jaktvårdsområdet bör komma till stånd. Finner förrättningsmannen att det bör ske, skall han i utlåtandet ta in förslag i fråga om vilken mark som området skall omfatta och förslag till stadgar för jaktvårdsområdesföreningen.<p><a name="P20S2"></a></p>

Förrättningen avslutas genom att utlåtandet och övriga förrättningshandlingar läggs fram för fastighetsägarna på tid och plats som bestämts vid sammanträde. Handlingarna hålls härefter tillgängliga för granskning under en månad.<p><a name="P20S3"></a></p>

Efter utgången av denna tid skall förrättningsmannen översända förrättningshandlingarna och de erinringar som kan ha framställts till länsstyrelsen.<p><a name="P20S4"></a></p><h4 name="Stadgar"><a name="Stadgar">Stadgar</a></h4><p><a name="P20S5"></a></p><a class="paragraf" name="P21"><b>21 §</b></a>   Av stadgarna för en jaktvårdsområdesförening skall framgå<br />
   1. i vilken utsträckning jakten skall bedrivas gemensamt inom jaktvårdsområdet och grunderna i övrigt för jakten och viltvården,<br />
   2. vilka riktlinjer i övrigt som skall gälla för föreningens verksamhet,<br />
   3. grunderna för bestämmandet av avgifter till föreningen.<p><a name="P21S2"></a></p><a class="paragraf" name="P22"><b>22 §</b></a>   Ett beslut om ändring av stadgarna i de hänseenden som anges i 21
§ får inte tillämpas innan det har fastställts av länsstyrelsen.<p><a name="P22S2"></a></p><h4 name="Organisation"><a name="Organisation">Organisation</a></h4><p><a name="P22S3"></a></p><a class="paragraf" name="P23"><b>23 §</b></a>   För jaktvårdsområdesföreningen skall finnas en styrelse. Innan styrelsen har utsetts kan föreningen inte förvärva rättigheter eller ikläda sig skyldigheter. Styrelsen företräder föreningen mot tredje man.<p><a name="P23S2"></a></p><a class="paragraf" name="P24"><b>24 §</b></a>   Medlemmarnas rätt att delta i handhavandet av jaktvårdsområdesföreningens angelägenheter utövas på jaktstämma.<p><a name="P24S2"></a></p><a class="paragraf" name="P25"><b>25 §</b></a>   I fråga om rösträtt och beslut på jaktstämma gäller, om inte annat följer av särskild bestämmelse i denna lag,<br />
   1. att varje medlem har en röst i frågor som rör åtgärder för viltvården och de närmare föreskrifterna för jaktutövningen med undantag för föreskrifter om avskjutningen,<br />
   2. att i övriga frågor rösträtt tillkommer endast medlem som är fastighetsägare, som därvid har en röst, om inte någon sådan medlem begär att röstetalet i stället skall beräknas efter fastigheternas areal,<br />
   3. att ingen får för egen del rösta för mer än en femtedel av det på stämman företrädda röstetalet,<br />
   4. att den mening som har fått det högsta röstetalet gäller som stämmans beslut,<br />
   5. att vid lika röstetal val avgörs genom lottning och i andra frågor den mening gäller som biträds av de flesta röstande eller, om även antalet röstande är lika, av stämmans ordförande,<br />
   6. att beslut om ändring av stadgarna inte är giltigt, om det inte biträds av en majoritet av fastighetsägarna som skall utgöra minst två tredjedelar av antalet fastighetsägare och äga minst hälften av den mark som ingår i jaktvårdsområdet.<p><a name="P25S2"></a></p><h4 name="Jaktvårdsområdes bestånd"><a name="Jaktvårdsområdes bestånd">Jaktvårdsområdes bestånd</a></h4><p><a name="P25S3"></a></p><a class="paragraf" name="P26"><b>26 §</b></a>   Länsstyrelsen kan besluta att en jaktvårdsområdesförening skall upplösas.<p><a name="P26S2"></a></p>

För beslut enligt första stycket fordras att flertalet av de röstande fastighetsägarna på en jaktstämma uttalat sig för en upplösning och att detta flertal antingen utgör mer än en tredjedel av antalet fastighetsägare eller äger mer än hälften av den mark som ingår i jaktvårdsområdet.<p><a name="P26S3"></a></p>

Saknas styrelse för jaktvårdsområdesföreningen, får länsstyrelsen föranstalta att jaktstämma hålls för behandling av frågan om upplösning av föreningen.<p><a name="P26S4"></a></p>

Beslut om upplösning av en jaktvårdsområdesförening får inte meddelas innan tio år har förflutit från det beslutet om bildande av jaktvårdsområdet vann laga kraft.<p><a name="P26S5"></a></p><a class="paragraf" name="P27"><b>27 §</b></a>   På ansökan av styrelsen för de jaktvårdsområdesföreningar som berörs kan länsstyrelsen besluta att<br />
   1. föra samman flera jaktvårdsområden till ett jaktvårdsområde,<br />
   2. dela upp ett jaktvårdsområde i flera jaktvårdsområden.<p><a name="P27S2"></a></p>

För sådan ombildning gäller villkoren för och förfarandet vid bildande av jaktvårdsområde.<p><a name="P27S3"></a></p><a class="paragraf" name="P28"><b>28 §</b></a>   På ansökan av jaktvårdsområdesföreningens styrelse får länsstyrelsen besluta att en fastighet skall anslutas till jaktvårdsområdet. För sådan anslutning fordras medgivande av fastighetens ägare och, om fastigheten ingår i ett jaktvårdsområde, av jaktvårdområdesföreningen för det området.<p><a name="P28S2"></a></p><a class="paragraf" name="P29"><b>29 §</b></a>   Om en fastighet, som ingår i ett jaktvårdsområde, på grund av ändrad användning eller annars väsentligen saknar betydelse för jaktvården samt fastighetsägaren och jaktvårdsområdesföreningen är ense om att fastigheten skall uteslutas ur jaktvårdsområdet, får föreningen besluta detta. Föreligger inte sådan enighet, skall frågan om uteslutning prövas av länsstyrelsen.<p><a name="P29S2"></a></p>

Föreningen skall genast underrätta länsstyrelsen om sitt beslut att utesluta en fastighet ur jaktvårdsområdet. <i>Lag (1987:262)</i>.<p><a name="P29S3"></a></p><a class="paragraf" name="P30"><b>30 §</b></a>   Länsstyrelsen får förordna att frågor som avses i 26, 28 eller 29
§ skall utredas vid förrättning innan länsstyrelsen beslutar.<p><a name="P30S2"></a></p>

För förfarandet vid sådan förrättning gäller 17-20 §§ i tillämpliga delar.<p><a name="P30S3"></a></p><a class="paragraf" name="P31"><b>31 §</b></a>   Vid upplösning av en jaktvårdsområdesförening gäller bestämmelsen i 62 § lagen (1973:1150)<p><a name="P31S2"></a></p>

om förvaltning av samfälligheter.<p><a name="P31S3"></a></p><h4 name="Ansvar m.m."><a name="Ansvar m.m.">Ansvar m.m.</a></h4><p><a name="P31S4"></a></p><a class="paragraf" name="P32"><b>32 §</b></a>   Bryter den som har rätt att jaga inom ett jaktvårdsområde mot de regler som enligt stadgarna eller jaktstämmans beslut gäller för jakten inom området döms till böter, om inte gärningen är belagd med straff i annan lag eller författning.<p><a name="P32S2"></a></p>

Sådant brott får åtalas av åklagare endast efter angivelse av målsägande. Som målsägande anses även jaktvårdsområdesföreningen.<p><a name="P32S3"></a></p>

Fälls eller fångas villebråd genom brott som avses i första stycket, skall villebrådet eller värdet därav förklaras förverkat, om det inte är uppenbart obilligt. Förverkat villebråd tillfaller jaktvårdsområdesföreningen.<p><a name="P32S4"></a></p><a class="paragraf" name="P33"><b>33 §</b></a>   Anser en medlem vars rätt berörs av beslut på jaktstämma eller beslut av jaktvårdsområdesföreningens styrelse att beslutet inte har tillkommit i behörig ordning eller att det strider mot denna lag eller annan författning eller mot stadgarna eller kränker hans enskilda rätt, får han överklaga beslutet hos länsstyrelsen genom besvär. Den som fått avslag på en begäran enligt 3 § andra stycket om medlemskap får anföra besvär mot avslagsbeslutet.<p><a name="P33S2"></a></p>

Besvärshandlingen skall ha inkommit till länsstyrelsen inom fyra veckor från dagen för beslutet. I fråga om besvär mot styrelsens beslut räknas dock besvärstiden från den dag klaganden fick del av beslutet.<p><a name="P33S3"></a></p>

Jaktstämmans eller styrelsens beslut skall gälla utan hinder av att det har överklagats, om inte länsstyrelsen förordnar annat.<p><a name="P33S4"></a></p><a class="paragraf" name="P34"><b>34 §</b></a>   Länsstyrelsens beslut enligt denna lag får överklagas hos allmän förvaltningsdomstol. Prövningstillstånd krävs vid överklagande till kammarrätten.<p><a name="P34S2"></a></p>

Då beslut som länsstyrelsen, länsrätten eller kammarrätten meddelar enligt denna lag angår så många att en kopia av beslutet inte lämpligen kan tillställas var och en av dem, skall meddelande om beslutet införas i ortstidning. Tiden för överklagande skall räknas från den dag då kungörandet har skett.<p><a name="P34S3"></a></p>

Länsstyrelsens beslut skall gälla även om det har överklagats, om inte domstol beslutar annat. <i>Lag (1995:1708)</i>.<p><a name="P34S4"></a></p><br /><h3 name="overgang"><a name="overgang">Övergångsbestämmelser</a></h3>
1984:377<p><a name="P34S2"></a></p>

Denna lag träder i kraft två veckor efter den dag, då lagen enligt uppgift på den utkommit från trycket i Svensk författningssamling.<br />
Bestämmelsen i 10 § andra stycket 1 gäller inte när upplåtelsen eller överlåtelsen av jakträtt har skett genom ett avtal som har ingåtts senast den 1 april 1984 och ansökan om tillstånd till den avtalade upplåtelsen eller överlåtelsen senast den dagen inkommit till jaktvårdsområdesföreningen.<p><a name="P34S3"></a></p>

1995:1708<p><a name="P34S4"></a></p>

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.<p><a name="P34S5"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>