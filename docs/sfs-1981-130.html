<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Preskriptionslag
(1981:130) - SFS sfs-1981-130</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Preskriptionslag
(1981:130)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1981:130</span> •
                <span><strong>Utfärdad:</strong> 1981-01-29</span>
            </div>
        </header>

        <main class="law-content">
            <h2>Preskriptionslag
(1981:130)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1981:130<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
1981-01-29 <br />  


<b>Ändrad</b>:   
t.o.m. SFS 2022:976<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1981:130">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1981:130">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller i fråga om preskription av fordringar, i den mån inte annat följer av vad som är särskilt föreskrivet.<p><a name="P1S2"></a></p><h4 name="Preskriptionstid"><a name="Preskriptionstid">Preskriptionstid</a></h4><p><a name="P1S3"></a></p><a class="paragraf" name="P2"><b>2 §</b></a>   En fordran preskriberas tio år efter tillkomsten, om inte preskriptionen avbryts dessförinnan.<p><a name="P2S2"></a></p>

Preskriptionstiden är dock tre år för fordran mot en konsument, om fordringen avser en vara, tjänst eller annan nyttighet som en näringsidkare i sin yrkesmässiga verksamhet har tillhandahållit konsumenten för huvudsakligen enskilt bruk. Detsamma gäller fordran mot den som har gått i borgen för betalningen av en sådan fordran. Den treåriga preskriptionstiden gäller dock inte fordringar som grundar sig på löpande skuldebrev.<p><a name="P2S3"></a></p>

För fordran på pension räknas preskriptionstiden från den dag fordringen tidigast kan göras gällande.<p><a name="P2S4"></a></p><a class="paragraf" name="P3"><b>3 §</b></a>   En fordran på skadestånd i anledning av brott preskriberas ej före utgången av tiden för åtalspreskription, om inte frågan om ansvar för brottet har avgjorts dessförinnan. Har så skett, preskriberas fordringen ett år efter den dag dom eller slutligt beslut meddelas, om inte preskriptionstiden går ut senare enligt 2 §.<p><a name="P3S2"></a></p>

Om någon har häktats eller erhållit del av åtal för brott före utgången av tiden för åtalspreskription men ansvarsfrågan inte har avgjorts dessförinnan, preskriberas en fordran på skadestånd i anledning av brottet tidigast ett år efter den dag dom eller slutligt beslut meddelas.<p><a name="P3S3"></a></p><a class="paragraf" name="P4"><b>4 §</b></a>   En regressfordran som har uppkommit genom att någon har betalt en skuld, för vilken flera är ansvariga, preskriberas tidigast ett år efter betalningen av huvudfordringen.<p><a name="P4S2"></a></p><h4 name="Preskriptionsavbrott"><a name="Preskriptionsavbrott">Preskriptionsavbrott</a></h4><p><a name="P4S3"></a></p><a class="paragraf" name="P5"><b>5 §</b></a>   Preskription avbryts genom att <br />
   1. gäldenären utfäster betalning, erlägger ränta eller  amortering eller erkänner fordringen på annat sätt gentemot  borgenären, <br />
   2. gäldenären får ett skriftligt krav eller en skriftlig  erinran om fordringen från borgenären eller<br />
   3. borgenären väcker talan mot gäldenären eller annars  åberopar fordringen gentemot gäldenären vid domstol, hos  Kronofogdemyndigheten eller i skiljeförfarande,  konkursförfarande eller planförhandling under  företagsrekonstruktion. <i>Lag (2022:976)</i>.<p><a name="P5S2"></a></p><h4 name="Verkan av preskriptionsavbrott"><a name="Verkan av preskriptionsavbrott">Verkan av preskriptionsavbrott</a></h4><p><a name="P5S3"></a></p><a class="paragraf" name="P6"><b>6 §</b></a>   Om preskription har avbrutits genom erkännande, krav eller erinran, löper en ny preskriptionstid enligt 2 § från dagen för avbrottet.<p><a name="P6S2"></a></p><a class="paragraf" name="P7"><b>7 §</b></a>   Om preskription har avbrutits genom att talan har väckts eller genom att fordringen annars har åberopats enligt 5 § 3, löper en ny preskriptionstid enligt 2 § från den dag dom eller slutligt beslut meddelas eller det rättsliga förfarandet avslutas på annat sätt.<br />
Fullföljs talan eller återupptas förfarandet av någon annan anledning före den nya preskriptionstidens utgång, avbryts preskriptionen, varefter ny tid räknas från den dag det återupptagna förfarandet avslutas.<p><a name="P7S2"></a></p>

Avslutas det rättsliga förfarandet utan att gäldenären har delgivits eller på annat sätt underrättats om borgenärens framställning, beräknas dock preskriptionstiden som om något avbrott inte hade skett. Fordringen preskriberas likväl tidigast ett år efter det att förfarandet avslutas.<p><a name="P7S3"></a></p>

Preskriptionstiden kan inte förlängas enligt andra stycket andra meningen mer än en gång.<p><a name="P7S4"></a></p><h4 name="Innebörden av preskription"><a name="Innebörden av preskription">Innebörden av preskription</a></h4><p><a name="P7S5"></a></p><a class="paragraf" name="P8"><b>8 §</b></a>   Preskription innebär att borgenären förlorar rätten att kräva ut sin fordran.<p><a name="P8S2"></a></p>

Preskription av en huvudfordran omfattar även fordran på ränta och annan tilläggsförpliktelse samt fordran på grund av borgen.<p><a name="P8S3"></a></p><a class="paragraf" name="P9"><b>9 §</b></a>   Om flera har åtagit sig eller förpliktats att svara solidariskt för samma skuld och denna preskriberas i förhållande till någon av dem, svarar var och en av de andra endast för sin andel. Andelarna beräknas efter huvudtalet, om inte annat har bestämts genom ett avtal eller avgörande som borgenären har fått kännedom om senast sex månader före preskriptionen.<p><a name="P9S2"></a></p>

Uppkommer brist hos någon av de kvarvarande gäldenärerna, fördelas ansvaret för bristen mellan de övriga kvarvarande och borgenären. Därvid svarar varje gäldenär i förhållande till sin andel och borgenären i förhållande till den andel som har preskriberats.<p><a name="P9S3"></a></p><a class="paragraf" name="P10"><b>10 §</b></a>   Utan hinder av att en fordran är preskriberad får den användas till kvittning, om detta eljest är tillåtet och den inte var preskriberad vare sig när borgenären förvärvade den eller när han kom i skuld till gäldenären.<p><a name="P10S2"></a></p><a class="paragraf" name="P11"><b>11 §</b></a>   Preskriptionen inskränker inte borgenärens rätt att ta ut sin fordran ur egendom i vilken han har panträtt eller retentionsrätt till säkerhet för fordringen.<p><a name="P11S2"></a></p><h4 name="Särskilda bestämmelser"><a name="Särskilda bestämmelser">Särskilda bestämmelser</a></h4><p><a name="P11S3"></a></p><a class="paragraf" name="P12"><b>12 §</b></a>   Avtal att en fordran inte skall preskriberas eller att preskription skall kunna avbrytas på annat sätt än som föreskrivs i denna lag är ogiltigt. Detsamma gäller avtal om längre preskriptionstid än tre år för en fordran som avses i 2 § andra stycket.<p><a name="P12S2"></a></p><a class="paragraf" name="P13"><b>13 §</b></a>   Om en åtgärd som avses i 5 § 3 vidtas utomlands, medför den verkningar enligt denna lag, under förutsättning att borgenären med hänsyn till gäldenärens förhållanden och omständigheterna i övrigt har haft skälig anledning att vidta åtgärden i den främmande staten.<p><a name="P13S2"></a></p>

2022:976<br />
   1. Denna lag träder i kraft den 1 augusti 2022.<br />
   2. Äldre föreskrifter gäller fortfarande för åberopande av en  fordran i en förhandling om offentligt ackord enligt den  upphävda lagen (1996:764) om företagsrekonstruktion.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>