<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1981:533) om fiskevårdsområden - SFS sfs-1981-533</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1981:533) om fiskevårdsområden</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1981:533</span> •
                <span><strong>Utfärdad:</strong> 1981-06-04</span>
            </div>
        </header>

        <main class="law-content">
            <h2>Lag (1981:533) om fiskevårdsområden</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1981:533<br />

<b>Departement/myndighet</b>:   
Landsbygds- och infrastrukturdepartementet RSL <br />  

<b>Utfärdad</b>:   
1981-06-04 <br />  


<b>Omtryck</b>:   
2010:1874 <br />  

<b>Ändrad</b>:   
t.o.m. SFS 2017:477<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1981:533">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1981:533">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I syfte att samordna fisket och fiskevården och främja fiskerättsägarnas gemensamma intressen kan enligt denna lag fiske som tillhör eller utgör två eller flera fastigheter sammanföras till ett fiskevårdsområde och fiskerättsägarna inom detta bilda en fiskevårdsområdesförening. Föreningens verksamhet får inte omfatta fiske som enligt fiskelagen
(1993:787) får bedrivas i enskilt vatten utan stöd av enskild fiskerätt.<p><a name="P1S2"></a></p>

Med fiskevård enligt första stycket avses åtgärder till skydd och stöd för fisk samt vattenlevande blöt- och kräftdjur.<p><a name="P1S3"></a></p>

Om det finns särskilda skäl, får ett fiskevårdsområde bildas av fiske som tillhör endast en fastighet, om fastigheten har flera ägare. Detta gäller också fiske som utgör en fastighet.<br /><i>Lag (2010:1874)</i>.<p><a name="P1S4"></a></p><a class="paragraf" name="P2"><b>2 §</b></a>   Ett fiskevårdsområde får inte omfatta fiske inom områden, där samerna har rätt till fiske enligt rennäringslagen
(1971:437), såvitt fråga är om kronomark ovanför odlingsgränsen som står under statens omedelbara disposition eller renbetesfjällen.<p><a name="P2S2"></a></p>

Beträffande fiske inom andra områden, där samerna har rätt till fiske enligt rennäringslagen, får någon inskränkning inte ske i denna rätt genom bildande av fiskevårdsområden.<p><a name="P2S3"></a></p><a class="paragraf" name="P3"><b>3 §</b></a>   Länsstyrelsen beslutar om bildande av ett fiskevårdsområde. I samband med detta ska länsstyrelsen pröva och fastställa stadgar för fiskevårdsområdesföreningen när det gäller de grunder och riktlinjer som anges i 16 §. <i>Lag
(2010:1874)</i>.<p><a name="P3S2"></a></p><a class="paragraf" name="P4"><b>4 §</b></a>   Den som äger fiske som ingår i ett fiskevårdsområde är medlem i fiskevårdsområdesföreningen.<p><a name="P4S2"></a></p>

Om en fastighets fiske har upplåtits i sin helhet för längre tid än ett år, ska nyttjanderättshavaren i stället för upplåtaren vara medlem i föreningen under upplåtelsetiden, om inte annat har avtalats mellan upplåtaren och nyttjanderättshavaren. I frågor där länsstyrelsen ska fatta det slutliga beslutet får dock nyttjanderättshavaren endast med ägarens medgivande företräda ägaren i fråga om fisket.<p><a name="P4S3"></a></p>

När det gäller fiske som upplåtits genom servitut ska vad som i denna lag sägs om ägare till fiske i stället gälla ägaren till den fastighet, till vars förmån servitutet gäller. <i>Lag
(2010:1874)</i>.<p><a name="P4S4"></a></p><a class="paragraf" name="P5"><b>5 §</b></a>   Beslut enligt denna lag gäller även mot nya medlemmar.<p><a name="P5S2"></a></p><h4 name="Villkor för bildande"><a name="Villkor för bildande">Villkor för bildande</a></h4><p><a name="P5S3"></a></p><a class="paragraf" name="P6"><b>6 §</b></a>   För att ett fiskevårdsområde skall få bildas krävs att bildandet är lämpligt med hänsyn till vattenområdets och fiskets beskaffenhet och omfattning samt förhållandena i övrigt.<p><a name="P6S2"></a></p><a class="paragraf" name="P7"><b>7 §</b></a>   Ett fiskevårdsområde får inte bildas om ägarna av det fiske som det är fråga om mera allmänt motsätter sig bildandet och har beaktansvärda skäl för det. Vid denna prövning skall främst deras mening beaktas, vilkas fiskeutövning påverkas mest av bildandet.<p><a name="P7S2"></a></p>

Första stycket gäller inte, om behovet av fiskevårdsområdets bildande är synnerligen angeläget.<p><a name="P7S3"></a></p><h4 name="Förfarandet vid bildande"><a name="Förfarandet vid bildande">Förfarandet vid bildande</a></h4><p><a name="P7S4"></a></p><a class="paragraf" name="P8"><b>8 §</b></a>   Ansökan om bildande av ett fiskevårdsområde får göras av den som äger fiske som avses ingå i området eller av kommunen.<br />
Ansökan skall göras hos länsstyrelsen. <i>Lag (1991:380)</i>.<p><a name="P8S2"></a></p><a class="paragraf" name="P9"><b>9 §</b></a>   Ansökningshandlingarna skall innehålla uppgift om det fiske som avses ingå i fiskevårdsområdet och förslag till stadgar för fiskevårdsområdesföreningen.<p><a name="P9S2"></a></p><a class="paragraf" name="P10"><b>10 §</b></a>   Frågan om bildande av ett fiskevårdsområde skall utredas vid en förrättning under ledning av en förrättningsman, om det inte är uppenbart att förutsättningar för bildandet saknas.<p><a name="P10S2"></a></p>

Länsstyrelsen får dock utan föregående förrättning besluta att bilda ett fiskevårdsområde, om alla ägarna av fisket är ense om detta eller om förrättning annars inte anses nödvändig.<p><a name="P10S3"></a></p><a class="paragraf" name="P11"><b>11 §</b></a>   Förrättningsmannen ska med ledning av ansökningshandlingarna och vad som i övrigt har förekommit föreslå vilket fiske som bör ingå i fiskevårdsområdet och de stadgar som bör gälla för fiskevårdsområdesföreningen.<br />
Förrättningsmannen ska vidare, i den omfattning som behövs för prövningen enligt 7 §, utreda vilka som är ägare till fisket och upprätta en förteckning över ägarna
(fiskerättsförteckning).<p><a name="P11S2"></a></p>

Förslaget ska behandlas vid sammanträde inför förrättningsmannen. <i>Lag (2010:1874)</i>.<p><a name="P11S3"></a></p><a class="paragraf" name="P12"><b>12 §</b></a>   Förrättningsmannen ska kalla ägarna av fisket till sammanträdet. Kallelsen ska innehålla en kort beskrivning av den avsedda områdesbildningen samt uppgift om tid och plats där ansökningshandlingarna och fiskerättsförteckningen finns tillgängliga. I kallelsen ska anges att ägare av fiske bör senast vid sammanträdet muntligen eller skriftligen framföra sina synpunkter på områdesbildningen och iskerättsförteckningen samt lägga fram skriftlig utredning som han önskar åberopa till stöd för erinringar mot fiskerättsförteckningen. Om det inte kan antas, att fiskerättsförteckningen är fullständig, utfärdas kallelse även på okända ägare av fiske. Kallelsen ska i god tid före sammanträdet delges ägarna av fisket. För sådan delgivning gäller inte 14 § och 49 § första stycket 3 delgivningslagen
(2010:1932).<p><a name="P12S2"></a></p>

Förrättningsmannen ska alltid underrätta kommunen om innehållet i kallelsen.<p><a name="P12S3"></a></p>

Bestämmelserna i första och andra styckena gäller i tillämpliga delar även då ett nytt sammanträde utsätts. Om vid ett sammanträde har tillkännagetts tid och plats för nästa sammanträde, behöver inte kallelse delges den som kallats i föreskriven ordning till det sammanträde då tillkännagivandet skett. <i>Lag (2010:1944)</i>.<p><a name="P12S4"></a></p><a class="paragraf" name="P13"><b>13 §</b></a>   Vid förrättningen ska fiskerättsägarna få möjlighet att yttra sig och lägga fram utredning i frågor som är av betydelse för bildandet. <i>Lag (2010:1874)</i>.<p><a name="P13S2"></a></p><a class="paragraf" name="P14"><b>14 §</b></a>   Förrättningsmannen skall avge ett utlåtande om fiskevårdsområdet bör komma till stånd. Finner förrättningsmannen att det bör ske, skall han i utlåtandet ta in förslag i fråga om det fiske som fiskevårdsområdet skall omfatta och förslag till stadgar för fiskevårdsområdesföreningen. I utlåtandet skall alltid anges hur förrättningskostnaderna bör betalas.<p><a name="P14S2"></a></p>

Förrättningen avslutas genom att utlåtandet och övriga förrättningshandlingar läggs fram för ägarna av fisket på tid och plats som bestämts vid sammanträde. Handlingarna hålls härefter tillgängliga för granskning under en månad.<p><a name="P14S3"></a></p>

Efter utgången av denna tid skall förrättningsmannen översända förrättningshandlingarna och de erinringar som kan ha framställts till länsstyrelsen.<p><a name="P14S4"></a></p><a class="paragraf" name="P15"><b>15 §</b></a>   Meddelas beslut om bildande av ett fiskevårdsområde, skall kostnaderna för bildandet, i den mån bidrag inte utgår av allmänna medel, fördelas mellan ägarna av fisket efter vad som är skäligt. Bildas inte något fiskevårdsområde, skall kostnaderna betalas av sökanden eller fördelas mellan sökandena, om inte särskilda omständigheter föranleder att betalningsskyldigheten fördelas mellan ägarna av fisket eller vissa av dem.<p><a name="P15S2"></a></p><h4 name="Stadgar"><a name="Stadgar">Stadgar</a></h4><p><a name="P15S3"></a></p><a class="paragraf" name="P16"><b>16 §</b></a>   Av stadgarna för en fiskevårdsområdesförening ska det framgå<br />
   1. grunderna för hur fisket ska utnyttjas och fiskevården bedrivas, samt, om föreningens verksamhet ska vara begränsad till fiske med vissa redskap eller till fiske efter vissa arter, uppgift om detta,<br />
   2. om uttaxering från medlemmarna av bidrag till föreningens verksamhet ska kunna ske och, om så ska vara fallet, grunderna för uttaxeringen, och<br />
   3. de riktlinjer i övrigt som ska gälla för föreningens verksamhet. <i>Lag (2010:1874)</i>.<p><a name="P16S2"></a></p><a class="paragraf" name="P17"><b>17 §</b></a>   En fiskevårdsområdesförenings beslut om ändring av stadgarna ska, i den mån ändringen gäller bestämmelser som avses i 16 §, prövas av länsstyrelsen, varvid bestämmelserna i denna lag om villkoren för och förfarandet vid bildande av fiskevårdsområde ska tillämpas. Innan länsstyrelsen fastställt stadgarna i deras nya lydelse får de inte tillämpas av föreningen. <i>Lag (2010:1874)</i>.<p><a name="P17S2"></a></p><h4 name="Organisation"><a name="Organisation">Organisation</a></h4><p><a name="P17S3"></a></p><a class="paragraf" name="P18"><b>18 §</b></a>   För fiskevårdsområdesföreningen skall finnas en styrelse.<br />
Styrelsen företräder föreningen mot tredje man. Utser inte medlemmarna styrelse, får länsstyrelsen på ansökan av någon vars rätt är beroende därav tillsätta styrelse.<p><a name="P18S2"></a></p>

Innan stadgar har antagits och styrelse har utsetts kan föreningen inte förvärva rättigheter eller ikläda sig skyldigheter.<p><a name="P18S3"></a></p><a class="paragraf" name="P19"><b>19 §</b></a>   Medlemmarnas rätt att delta i handhavandet av fiskevårdsområdesföreningens angelägenheter utövas på fiskestämma.<p><a name="P19S2"></a></p><a class="paragraf" name="P20"><b>20 §</b></a>   Vid omröstning på fiskestämma har varje medlem en röst, om inte annat följer av stadgarna.<p><a name="P20S2"></a></p>

Medlemmar som äger en fastighet med tillhörande fiske med samäganderätt har en röst tillsammans. Om fiskevårdsområdet består av en enda samägd fastighets fiske har dock varje delägare i fastigheten en röst.<p><a name="P20S3"></a></p>

Ingen får för egen del rösta för mer än en femtedel av det på stämman företrädda röstetalet. <i>Lag (2010:1874)</i>.<p><a name="P20S4"></a></p><a class="paragraf" name="P21"><b>21 §</b></a>   Det förslag som har fått det högsta röstetalet gäller som stämmans beslut. Val avgörs vid lika röstetal genom lottning.<br />
I andra frågor gäller det förslag som biträds av de flesta röstande eller, om även antalet röstande är lika, av stämmans ordförande.<p><a name="P21S2"></a></p>

Ett beslut om en ändring av stadgarna är giltigt endast om ändringsförslaget finns med i kallelsen till fiskestämman eller om det av kallelsen till fiskestämman framgår dels att ett förslag till stadgeändring ska behandlas vid fiskestämman, dels var och under vilken tid ändringsförslaget hålls tillgängligt för medlemmarna före fiskestämman. <i>Lag
(2010:1874)</i>.<p><a name="P21S3"></a></p><h4 name="Verksamhet"><a name="Verksamhet">Verksamhet</a></h4><p><a name="P21S4"></a></p><a class="paragraf" name="P22"><b>22 §</b></a>   En fiskevårdsområdesförening får inte bedriva verksamhet som är främmande för det syfte som fiskevårdsområdet enligt 1
§ första stycket ska tillgodose. <i>Lag (2010:1874)</i>.<p><a name="P22S2"></a></p><a class="paragraf" name="P23"><b>23 §</b></a>   En fiskevårdsområdesförening får besluta om upplåtelse av fiske inom fiskevårdsområdet.<p><a name="P23S2"></a></p>

För beslut om upplåtelse av en medlems hela fiske eller av fiske som han innehar med ensamrätt fordras hans samtycke, om inte fisket saknar betydelse för hans försörjning.<p><a name="P23S3"></a></p><a class="paragraf" name="P24"><b>24 §</b></a>   En fiskevårdsområdesförening får besluta att bidrag till föreningens verksamhet skall uttaxeras av medlemmarna, endast om det finns föreskrifter om sådan uttaxering i stadgarna.<p><a name="P24S2"></a></p><h4 name="Ändring och upplösning av fiskevårdsområde"><a name="Ändring och upplösning av fiskevårdsområde">Ändring och upplösning av fiskevårdsområde</a></h4><p><a name="P24S3"></a></p><a class="paragraf" name="P25"><b>25 §</b></a>   På ansökan av de fiskevårdsområdesföreningar som berörs kan länsstyrelsen besluta att<br />
   1. föra samman flera fiskevårdsområden till ett fiskevårdsområde,<br />
   2. dela upp ett fiskevårdsområde i flera fiskevårdsområden.<p><a name="P25S2"></a></p>

För prövningen av fråga om sådan ombildning skall i tillämpliga delar gälla bestämmelserna om villkoren för och förfarandet vid bildande av fiskevårdsområde.<p><a name="P25S3"></a></p><a class="paragraf" name="P26"><b>26 §</b></a>   På ansökan av fiskevårdsområdesföreningen får länsstyrelsen besluta att ett fiske skall anslutas till fiskevårdsområdet. För sådan anslutning fordras medgivande av fiskets ägare och, om fisket ingår i fiskevårdsområde, av fiskevårdsområdesföreningen för det området.<p><a name="P26S2"></a></p><a class="paragraf" name="P27"><b>27 §</b></a>   Länsstyrelsen får besluta att ur fiskevårdsområdet utesluta<br />
   1. ett fiske som saknar väsentlig betydelse för verksamheten inom området, eller<br />
   2. ett fiske eller flera fisken som kan utgöra en egen enhet för fiskevård, om övriga fisken inom fiskevårdsområdet även i fortsättningen kan utgöra ett lämpligt sådant område.<p><a name="P27S2"></a></p>

Ansökan om uteslutning får göras av fiskevårdsområdesföreningen eller av fiskets ägare. <i>Lag
(2010:1874)</i>.<p><a name="P27S3"></a></p><a class="paragraf" name="P28"><b>28 §</b></a>   Länsstyrelsen får besluta att ett fiskevårdsområde ska upphöra och fiskevårdsområdesföreningen upplösas om<br />
   1. ägarna av fisket mera allmänt motsätter sig en fortsatt samverkan,<br />
   2. förhållandena har ändrats på ett sätt som väsentligt inverkar på föreningens verksamhet, eller<br />
   3. fiskevårdsområdesföreningen allvarligt missköter förvaltningen av fiskevårdsområdet.<p><a name="P28S2"></a></p>

Beslut om upplösning enligt första stycket 1 får meddelas tidigast tio år från det att beslutet om bildande av fiskevårdsområdet vann laga kraft. <i>Lag (2010:1874)</i>.<p><a name="P28S3"></a></p><a class="paragraf" name="P29"><b>29 §</b></a>   Länsstyrelsen får förordna att frågor som avses i 26, 27 eller 28 § ska utredas vid förrättning innan länsstyrelsen beslutar.<p><a name="P29S2"></a></p>

För förfarandet vid en sådan förrättning gäller 11-14 §§ i tillämpliga delar. Kostnaderna för förrättningen ska betalas av fiskevårdsområdesföreningen, om inte särskilda omständigheter gör att någon annan helt eller delvis bör svara för dem. <i>Lag (2010:1874)</i>.<p><a name="P29S3"></a></p><a class="paragraf" name="P30"><b>30 §</b></a>   Vid upplösning av en fiskevårdsområdesförening gäller  bestämmelsen i 62 § lagen (1973:1150) om förvaltning av  samfälligheter.<p><a name="P30S2"></a></p>

Om en fiskevårdsområdesförening är försatt i konkurs och  denna avslutas utan överskott, är föreningen trots första  stycket upplöst när konkursen avslutas.<p><a name="P30S3"></a></p>

I artikel 48.2 i Europaparlamentets och rådets förordning 
(EU) 2015/848 av den 20 maj 2015 om insolvensförfaranden  finns en särskild bestämmelse om när en juridisk person eller  ett företag ska anses upplöst. <i>Lag (2017:477)</i>.<p><a name="P30S4"></a></p><h4 name="Sanktioner m.m."><a name="Sanktioner m.m.">Sanktioner m.m.</a></h4><p><a name="P30S5"></a></p><a class="paragraf" name="P31"><b>31 §</b></a>   En fiskevårdsområdesförening får ta ut en avgift
(kontrollavgift), om någon som har rätt att fiska inom fiskevårdsområdet fiskar i strid mot förbud eller villkor som enligt stadgarna eller fiskestämmans beslut gäller för fisket inom området.<p><a name="P31S2"></a></p>

Kontrollavgift får inte tas ut om överträdelsen är belagd med straff i annan lag eller författning.<p><a name="P31S3"></a></p>

Felaktigt uttagen kontrollavgift ska återbetalas. <i>Lag
(2010:1874)</i>.<p><a name="P31S4"></a></p><a class="paragraf" name="P32"><b>32 §</b></a>   Kontrollavgift får tas ut endast om de fiskande har informerats på ett tydligt sätt om de regler som gäller för fisket inom området. <i>Lag (2010:1874)</i>.<p><a name="P32S2"></a></p><a class="paragraf" name="P33"><b>33 §</b></a>   Kontrollavgiften får för varje överträdelse inte överstiga tio procent av prisbasbeloppet enligt 2 kap. 6 och 7
§§ socialförsäkringsbalken (2010:110) det år överträdelsen begicks. <i>Lag (2010:1874)</i>.<p><a name="P33S2"></a></p><a class="paragraf" name="P34"><b>34 §</b></a>   Anser en fiskevårdsområdesförening att en kontrollavgift ska tas ut, ska föreningen överlämna en betalningsuppmaning till den fiskande.<p><a name="P34S2"></a></p>

Om kontrollavgiften inte betalas inom den tid som angetts i uppmaningen, ska fiskevårdsområdesföreningen påminna den fiskande om betalningsansvaret innan föreningen får vidta åtgärder för att inkassera avgiften enligt inkassolagen
(1974:182). Påminnelsen ska innehålla uppgift om när avgiften senast ska betalas. <i>Lag (2010:1874)</i>.<p><a name="P34S3"></a></p><a class="paragraf" name="P35"><b>35 §</b></a>   Talan om att få ut kontrollavgift får inte väckas senare än två år från den dag då det fiske som föranlett kontrollavgiften skedde.<p><a name="P35S2"></a></p>

Talan ska väckas vid tingsrätten i den ort där fisket ägde rum. <i>Lag (2010:1874)</i>.<p><a name="P35S3"></a></p><a class="paragraf" name="P36"><b>36 §</b></a>   Kontrollavgift ska inte tas ut om det är uppenbart oskäligt. Vid denna bedömning ska det särskilt beaktas om överträdelsen har<br />
   1. berott på sjukdom som gjort att den fiskande inte förmått att på egen hand fullgöra sina skyldigheter och inte heller förmått att ge någon annan i uppdrag att göra det,<br />
   2. berott på att den fiskande på grund av ålder eller bristande mognad inte kunnat tillgodogöra sig informationen om reglerna för fisket, eller<br />
   3. orsakats av vilseledande eller missvisande regler om fisket. <i>Lag (2010:1874)</i>.<p><a name="P36S2"></a></p><a class="paragraf" name="P37"><b>37 §</b></a>   Fisk eller vattenlevande blöt- och kräftdjur tillfaller fiskevårdsområdesföreningen, om de har fångats av någon som har rätt att fiska inom fiskevårdsområdet, men som fiskat i strid mot förbud eller villkor som enligt stadgarna eller fiskestämmans beslut gäller för fisket inom området. <i>Lag
(2010:1874)</i>.<p><a name="P37S2"></a></p><a class="paragraf" name="P38"><b>38 §</b></a>   Fiskevårdsområdesföreningen bör se till att den som övervakar efterlevnaden av förbud eller villkor som enligt stadgarna eller fiskestämmans beslut gäller för fisket inom fiskevårdsområdet har de kunskaper som behövs. <i>Lag
(2010:1874)</i>.<p><a name="P38S2"></a></p><h4 name="Överklagande"><a name="Överklagande">Överklagande</a></h4><p><a name="P38S3"></a></p><a class="paragraf" name="P39"><b>39 §</b></a>   Ett beslut som har fattats på en fiskestämma eller av en fiskevårdsområdesförenings styrelse får överklagas hos länsstyrelsen av den vars rätt berörs av beslutet. Beslut om att ta ut kontrollavgift får inte överklagas. <i>Lag (2010:1874)</i>.<p><a name="P39S2"></a></p><a class="paragraf" name="P40"><b>40 §</b></a>   Överklagandet ska ha kommit in till länsstyrelsen inom fyra veckor från dagen för beslutet. I fråga om beslut av en fiskevårdsområdesförenings styrelse räknas dock tidsfristen från den dag då klaganden fick del av beslutet.<p><a name="P40S2"></a></p>

Fiskestämmans eller styrelsens beslut gäller omedelbart om inte länsstyrelsen beslutar annat. <i>Lag (2010:1874)</i>.<p><a name="P40S3"></a></p><a class="paragraf" name="P41"><b>41 §</b></a>   Ett överklagat beslut enligt 39 § ska upphävas, om beslutet<br />
   1. inte har tillkommit i behörig ordning,<br />
   2. strider mot denna lag eller annan författning eller fiskevårdsområdesföreningens stadgar, eller<br />
   3. kränker den klagandes enskilda rätt.<p><a name="P41S2"></a></p>

Något annat beslut får inte sättas i det överklagade beslutets ställe. <i>Lag (2010:1874)</i>.<p><a name="P41S3"></a></p><a class="paragraf" name="P42"><b>42 §</b></a>   Länsstyrelsens beslut enligt denna lag får överklagas hos allmän förvaltningsdomstol. Prövningstillstånd krävs vid överklagande till kammarrätten.<p><a name="P42S2"></a></p>

När ett beslut som länsstyrelsen eller allmän förvaltningsdomstol meddelar enligt denna lag angår så många att en kopia av beslutet inte lämpligen kan skickas till var och en av dem, ska meddelande om beslutet införas i ortstidning. Tiden för överklagande ska då räknas från dagen för införandet.<p><a name="P42S3"></a></p>

Länsstyrelsens beslut gäller omedelbart om inte något annat anges i beslutet. <i>Lag (2010:1874)</i>.<p><a name="P42S4"></a></p><br /><h3 name="overgang"><a name="overgang">Övergångsbestämmelser</a></h3>
1981:533<br />
   1. Denna lag träder i kraft den 1 januari 1982, då lagen
(1960:130) om fiskevårdsområden skall upphöra att gälla.<br />
   2. I ärenden om bildande av fiskevårdsområde, i vilka förrättningssammanträde hållits eller kallelse till sådant sammanträde skett före ikraftträdandet, skall äldre bestämmelser fortfarande gälla.<br />
   3. Fiskevårdsområden, som bildats enligt lagen (1960:130) om fiskevårdsområden, ombildas i samband med den nya lagens ikraftträdande och i fall som avses i punkt 2 vid bildandet till fiskevårdsområden och fiskevårdsområdesföreningar enligt den nya lagen. För sådana områdesföreningar skall bestämmelserna i 10, 12 och 13 §§ lagen (1960:130) om fiskevårdsområden gälla som om de upptagits som bestämmelser i stadgarna. Därjämte skall för dessa föreningar stadgandena i 14 § och 27 § andra stycket andra meningen sistnämnda lag äga tillämpning efter nya lagens ikraftträdande, såvitt tredje man är beroende av dem för sin rätt på grund av avtal eller förbindelse som ingåtts före ikraftträdandet.<br />
   4. Boställshavare, som själv brukar bostället, samt innehavare av besittningsrätt för obegränsad tid till fastighet, som tillhör kronan eller allmän inrättning, skall i frågor enligt denna lag anses som ägare till fisket.<br />
   5. Förekommer i lag eller annan författning hänvisning till en föreskrift som har ersatts genom bestämmelse i denna lag, tillämpas i stället den nya bestämmelsen.<p><a name="P42S2"></a></p>

1995:1709<p><a name="P42S3"></a></p>

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.<p><a name="P42S4"></a></p>

2010:1874<br />
   1. Denna lag träder i kraft den 1 januari 2011.<br />
   2. Äldre föreskrifter gäller för sådana överträdelser som kan leda till sanktion enligt lagen och som har skett före ikraftträdandet.<p><a name="P42S5"></a></p>

2010:1944<br />
   1. Denna lag träder i kraft den 1 april 2011.<br />
   2. Äldre bestämmelser gäller om ett beslut om delgivning enligt 15-17 §§ delgivningslagen (1970:428) har fattats före den 1 april 2011 eller om en handling har skickats eller lämnats före denna tidpunkt.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>