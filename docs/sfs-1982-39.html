<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1982:39)
om resurstimmar i gymnasieskolan
 - SFS sfs-1982-39</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1982:39)
om resurstimmar i gymnasieskolan
</h1>
            <div class="meta-info">
                <span><strong>SFS:</strong> 1982:39</span> •
                <span><strong>Utfärdad:</strong> 1982-01-28</span>
            </div>
        </header>

        <main class="law-content">
            <h2>Förordning (1982:39)
om resurstimmar i gymnasieskolan
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1982:39<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1982-01-28 <br />  


<b>Ändrad</b>:   
t.o.m. SFS1986:580<br />  

<b>Upphävd</b>: 
1987-07-01<br />

<b>Författningen har upphävts genom</b>: 
SFS1987:743<br />


<b>Ändringsregister</b>:   
<a href="http://rkrattsbaser.gov.se/sfsr?bet=1982:39">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1982:39">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande föreskrifter"><a name="Inledande föreskrifter">Inledande föreskrifter</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller föreskrifter om extra timunderlag för lärartjänstgöring vid kommunernas gymnasieskolor för att tillgodose vissa särskilda ändamål (resurstimmar).<p><a name="P1S2"></a></p><a class="paragraf" name="P2"><b>2 §</b></a>   I denna förordning avses med<p><a name="P2S2"></a></p>

kommun kommun, landstingskommun eller kommunalförbund,<br />
skolstyrelse kommuns skolstyrelse eller motsvarande nämnd i landstingskommun eller kommunalförbund,<br />
skolenhet skolenhet enligt skolförordningen
(1971:235) såvitt avser skolenhetens gymnasieskolutbildning,<br />
redovisningsår tiden den 1 juli-den 30 juni nästa kalenderår,<br />
timme en lektion om 40 minuter,<br />
veckotimme en lektion om 40 minuter i veckan.<p><a name="P2S3"></a></p>

Vid tillämpningen av denna förordning räknas till en skolenhet även en till denna organisatoriskt knuten filialutbildning enligt förordningen (1982:897) om yrkesinriktad filialutbildning i gymnasieskolan. Förordning (1982:899).<p><a name="P2S4"></a></p><a class="paragraf" name="P3"><b>3 §</b></a>   För varje redovisningsår beräknas dels resurstimmar för kommunens gymnasieskola i dess helhet (skolstyrelsens förstärkningsresurs), dels resurstimmar för varje skolenhet (skolenhetsbunden förstärkningsresurs).<p><a name="P3S2"></a></p><h4 name="av skolstyrelsens förstärkningsresurs"><a name="av skolstyrelsens förstärkningsresurs">av skolstyrelsens förstärkningsresurs</a></h4><p><a name="P3S3"></a></p><a class="paragraf" name="P4"><b>4 §</b></a>   Skolstyrelsens förstärkningsresurs är summan av följande resurstimmar.<br />
   1. I timplanerna finns vissa timmar till förfogande. Det sammanlagda antalet timmar till förfogande för varje skolenhet räknas som resurstimmar.<br />
   2. I timplanerna anges möjliga delningar av klass eller grupp för studietekniska övningar. Det tillskott av lärartimmar som skulle följa om delningarna genomfördes i full utsträckning på varje skolenhet räknas som resurstimmar,<br />
   3. I 8 kap. 40, 41 och 41 a §§ skolförordningen (1971:235) finns föreskrifter om stödundervisning och samordnad specialundervisning.<br />
För varje skolenhet beräknas såsom resurstimmar 0,8 veckotimmar för varje påbörjat 16-tal elever på de studievägar, där en klass får omfatta högst 16 elever, och 0,8 veckotimmar för varje påbörjat 30-tal elever på de studievägar, där en klass får omfatta högst 30 elever.<br />
   4. Enligt 8 kap. 5 § skolförordningen får i gymnasieskolan anordnas frivillig undervisning i musik, bild, dramatik och idrott.<br />
Resurstimmar beräknas med utgångspunkt i det sammanlagda antalet elever vid kommunens gymnasieskola. Elever i specialkurs som omfattar mindre än en årskurs undantas dock. För undervisning i idrott beräknas två veckotimmar för varje påbörjat tusental elever. För övriga ämnen beräknas sammanlagt en veckotimme för varje fullbordat 45-tal elever.<br />
Förordning (1985:589).<p><a name="P4S2"></a></p><a class="paragraf" name="P4a"><b>4 a §</b></a>   I förordningen (1985:586) om gymnasieskolans timunderlag för undervisning och statsbidrag finns för minst två terminer långa studievägar föreskrifter om inverkan av förändringar i elevantal samt om rapporter och avstämningsdagar.<p><a name="P4aS2"></a></p>

Resurstimmar enligt 4 § skall beräknas på grundval av det elevantal som vid tiden för den preliminära rapporten i maj kan väntas föreligga avstämningsdagen den 15 januari. I fråga om undervisning som inte skall ingå i den preliminära rapporten i maj skall resurstimmar beräknas med hänsyn till förhållandena den 15 september. Förordning
(1985:589).<p><a name="P4aS3"></a></p><h4 name="Beräkning av skolenhetsbunden förstärkningsresurs"><a name="Beräkning av skolenhetsbunden förstärkningsresurs">Beräkning av skolenhetsbunden förstärkningsresurs</a></h4><p><a name="P4aS4"></a></p><a class="paragraf" name="P5"><b>5 §</b></a>   Den skolenhetsbundna förstärkningsresursen är summan av följande resurstimmar.<br />
   1. I timplanerna anges möjliga delningar av klass eller grupp för laborationer och konstruktionsövningar i naturvetenskapliga och tekniska ämnen, för undervisning i nybörjarspråk och för ytterligare ändamål utöver vad som avses i 4 § 2. Det tillskott av lärartimmar som skulle följa om delningarna genomfördes i full utsträckning på skolenheten räknas som resurstimmar. Vid beräkningen tillämpas föreskrifterna i 4 a § andra stycket.<br />
   2. Enligt föreskrifterna i 18 kap. 7 a § skolförordningen (1981:235)
avgör rektor i vad mån ersättare behövs för undervisningen, när en lärare eller rektor eller biträdande skolledare med undervisningsskyldighet är ledig under kortare tid från tjänstgöring i gymnasieskolan. De lärartimmar som sparas in, när ersättare inte anlitas, räknas som resurstimmar.<br />
   3. I allmänna bestämmelser om timplaner anges för årskurs 3 av de tre-
och fyråriga linjerna att högst två veckotimmar får läggas ut som självstudietid för eleverna. De lärartimmar som sparas in, när lärare inte anlitas, räknas som resurstimmar. Förordning (1985:589).<p><a name="P5S2"></a></p><h4 name="Extra resurstimmar"><a name="Extra resurstimmar">Extra resurstimmar</a></h4><p><a name="P5S3"></a></p><a class="paragraf" name="P5a"><b>5 a §</b></a>   I förordningen (1984:43) om extra resurstimmar i gymnasieskolan finns föreskrifter om tillskott i vissa fall till skolstyrelsens förstärkningsresurs eller en skolenhetsbunden förstärkningsresurs genom resurstimmar utöver dem som följer av 4 och 5 §§. Förordning
(1984:44).<p><a name="P5aS2"></a></p><h4 name="Användningen av förstärkningsresurserna"><a name="Användningen av förstärkningsresurserna">Användningen av förstärkningsresurserna</a></h4><p><a name="P5aS3"></a></p><a class="paragraf" name="P6"><b>6 §</b></a>   Förstärkningsresurserna skall främst användas för elever med särskilda behov av stöd och hjälp i sitt skolarbete. Åtgärderna kan därvid avse stödundervisning och samordnad specialundervisning enligt 8 kap. 40, 41 a och 43 §§ skolförordningen (1971:235).<p><a name="P6S2"></a></p>

Därutöver får förstärkningsresurserna användas till följande verksamheter och åtgärder.<br />
   1. Delning av klasser och grupper av pedagogiska skäl eller med hänsyn till lokalförhållandena och anordnande av flera grupper än som följer av föreskrifterna i 8 kap. 18 § första stycket skolförordningen.<br />
   2. Verksamheter för vilka timmar till förfogande skall användas enligt läroplanens allmänna anvisningar.<br />
   3. Start eller fortgång av undervisning i ett ämne eller enligt viss kurs i ett ämne med ett lägre antal elever än gällande bestämmelser föreskriver, i fall där det inte innebär start eller bibehållande av gren eller variant.<br />
   4. Avvikelser från gällande föreskrifter om timreduktioner vid låga elevtal.<br />
   5. Frivillig undervisning enligt 8 kap. 5 § skolförordningen.<br />
Förordning (1985:589).<p><a name="P6S3"></a></p><a class="paragraf" name="P7"><b>7 §</b></a>   Samtliga resurstimmar i skolstyrelsens förstärkningsresurs skall tilldelas kommunens skolenheter med gymnasieskola.<p><a name="P7S2"></a></p>

Om det finns mer än en skolenhet bestämmer skolstyrelsen antalet resurstimmar för var och en av dem efter vad skolstyrelsen finner lämpligast.<p><a name="P7S3"></a></p><a class="paragraf" name="P8"><b>8 §</b></a>   Den skolenhetsbundna förstärkningsresursen och de resurstimmar som blir skolenhetens enligt 7 § utgör skolenhetens samlade förstärkningsresurs. Denna fördelas av rektor för skolenheten på det sätt som rektor bedömer lämpligast för att vid skolenheten tillgodose de ändamål som avses i 6 §.<p><a name="P8S2"></a></p><a class="paragraf" name="P8a"><b>8 a §</b></a>   Skolstyrelsen i varje kommun skall fastställa riktlinjer för användningen av tillgängliga förstärkningsresurser inom kommunen.<br />
Förordning (1985:589).<p><a name="P8aS2"></a></p><h4 name="Statsbidrag"><a name="Statsbidrag">Statsbidrag</a></h4><p><a name="P8aS3"></a></p><a class="paragraf" name="P9"><b>9 §</b></a>   I fråga om statsbidrag för ianspråktagna resurstimmar gäller förordningen (1966:115) om statsbidrag till driftkostnader för viss kommunal utbildning. Handhar annan än lärare verksamhet under resurstimmar som läggs ut för ändamål som avses med timmar till förfogande, gäller 9 § nämnda förordning.<p><a name="P9S2"></a></p>

Enligt 21 b § nämnda förordning skall vid tillämpningen av förordningen iakttas föreskrifterna i förordningen (1985:586) om gymnasieskolans timunderlag för undervisning och statsbidrag.<br />
Förordning (1985:589).<p><a name="P9S3"></a></p><h4 name="Särskilda föreskrifter"><a name="Särskilda föreskrifter">Särskilda föreskrifter</a></h4><p><a name="P9S4"></a></p><a class="paragraf" name="P10"><b>10 §</b></a>   I förordningen (1983:505) om samordnade timplaner och resurser i vissa kommuners gymnasieskolor finns föreskrifter om ett särskilt resurstilldelningssystem.<p><a name="P10S2"></a></p>

För verksamhet som omfattas av det särskilda resurstilldelningssystemet beräknas inte resurstimmar enligt 4 § 2 och 5 § 1 denna förordning. Förordning (1983:507).<p><a name="P10S3"></a></p><a class="paragraf" name="P10a"><b>10 a §</b></a>   I underlaget för beräkning av förstärkningsresurser enligt denna förordning ingår inte undervisning i årskurs 4 av fyraårig teknisk linje. Sådan undervisning får inte heller komma i åtnjutande av förstärkningsresurser enligt denna förordning. Förordning
(1984:572).<p><a name="P10aS2"></a></p><a class="paragraf" name="P11"><b>11 §</b></a>   Enligt föreskrifter som regeringen meddelar särskilt beräknas vissa resurser för stödundervisning och samordnad specialundervisning dels inom utbildningar för hörselhandikappade i Örebro kommuns gymnasieskola, dels under en avvecklingstid för försöksverksamheten med gymnasial utbildning för svårt rörelsehindrade och andra svårt handikappade i Stockholms kommuns gymnasieskola.<p><a name="P11S2"></a></p>

Förstärkningsresurser enligt denna förordning får därför inte användas för sådan stödundervisning och samordnad specialundervisning. Elever inom utbildning som avses i första stycket ingår inte heller i underlaget för beräkning av resurstimmar enligt 4 § 3. Förordning
(1986:580).<p><a name="P11S3"></a></p><a class="paragraf" name="P12"><b>12 §</b></a>   För undervisning i hemspråk och studiehandledning på hemspråket, för extra undervisning i svenska för invandrarelever och för särskild undervisning enligt 8 kap. 45 och 46 §§ skolförordningen (1971:235)
används inte förstärkningsresurser enligt denna förordning utan resurser enligt särskilda föreskrifter.<p><a name="P12S2"></a></p><a class="paragraf" name="P13"><b>13 §</b></a>   Skolöverstyrelsen meddelar de närmare föreskrifter som behövs för verkställigheten av denna förordning.<p><a name="P13S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>