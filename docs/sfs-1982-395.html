<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1982:395) om Kustbevakningens medverkan vid polisiär övervakning - SFS sfs-1982-395</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1982:395) om Kustbevakningens medverkan vid polisiär övervakning</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1982:395</span> •
                <span><strong>Utfärdad:</strong> 1982-06-03</span>
            </div>
        </header>

        <main class="law-content">
            <h2>Lag (1982:395) om Kustbevakningens medverkan vid polisiär övervakning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1982:395<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
1982-06-03 <br />  


<b>Ändrad</b>:   
t.o.m. SFS 2017:1276<br />  

<b>Upphävd</b>: 
2019-04-01<br />

<b>Författningen har upphävts genom</b>: 
SFS 2019:32<br />


<b>Ändringsregister</b>:   
<a href="http://rkrattsbaser.gov.se/sfsr?bet=1982:395">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1982:395">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna lag tillämpas när Kustbevakningen bedriver  övervakning till havs och i kustvattnen samt i Vänern och  Mälaren för att hindra brott mot föreskrifter i lagar och  andra författningar som gäller<br />
   1. skyddsobjekt och militära skyddsområden,<br />
   2. jakt,<br />
   3. fiske,<br />
   4. bevarande av den marina miljön och annan naturvård,<br />
   5. trafikregler och säkerhetsanordningar för sjötrafiken,<br />
   6. åtgärder mot vattenföroreningar från fartyg,<br />
   7. dumpning av avfall i vatten,<br />
   8. kontinentalsockeln,<br />
   9. fornminnen och sjöfynd,<br />
   10. fartygs registrering och identifiering,<br />
   11. skydd för den marina miljön mot andra förorenande  åtgärder än sådana som avses i 6 och 7,<br />
   12. märkning och användning av oljeprodukter,<br />
   13. utlänningars inresa till och utresa från eller vistelse i  Sverige,<br />
   14. åtgärder beträffande djur och växter som tillhör skyddade  arter,<br />
   15. sjöfartsskydd, och<br />
   16. sjömätning.<p><a name="P1S2"></a></p>

Lagen tillämpas i fråga om övervakning enligt första stycket 
2-8, 10-12 och 14 även inom den ekonomiska zonen enligt lagen 
(1992:1140) om Sveriges ekonomiska zon.<p><a name="P1S3"></a></p>

Lagen tillämpas även när Kustbevakningen till havs och i  kustvattnen, i Vänern och Mälaren samt inom den ekonomiska  zonen bedriver övervakning för att hindra brott mot lagen 
(1992:1140) om Sveriges ekonomiska zon eller föreskrifter som  meddelats med stöd av den lagen.<p><a name="P1S4"></a></p>

Vidare tillämpas lagen när Kustbevakningen till havs och i  kustvattnen, i Vänern och Mälaren samt i hamnar bedriver  övervakning för att hindra brott mot lagen (2006:263) om  transport av farligt gods eller föreskrifter som har  meddelats med stöd av den lagen.<p><a name="P1S5"></a></p>

Lagen tillämpas i fråga om övervakning som gäller fornminnen  enligt första stycket 9 även inom den angränsande zonen  enligt lagen (2017:1273) om Sveriges angränsande zon.<br /><i>Lag (2017:1276)</i>.<p><a name="P1S6"></a></p><a class="paragraf" name="P2"><b>2 §</b></a>   Om det finns anledning att anta att ett brott som avses i 
1 § har begåtts, har en tjänsteman vid Kustbevakningen 
(kustbevakningstjänsteman) samma befogenhet som en polisman  har att<br />
   1. hålla förhör och vidta andra åtgärder med stöd av 23 kap. 
3 § fjärde stycket rättegångsbalken,<br />
   2. ta med någon till förhör med stöd av 23 kap. 8 §  rättegångsbalken,<br />
   3. efter tillsägelse tillfälligt omhänderta elektronisk  kommunikationsutrustning från den som ska höras och besluta  om kroppsvisitation med stöd av 23 kap. 9 a §  rättegångsbalken,<br />
   4. gripa någon med stöd av 24 kap. 7 § första stycket  rättegångsbalken, och<br />
   5. göra husrannsakan med stöd av 28 kap. 5 §  rättegångsbalken, om åtgärden har till syfte att söka efter  den som ska gripas eller att verkställa beslag.<p><a name="P2S2"></a></p>

Om misstanken gäller brott som avses i 20 kap. 4 eller 5 §  sjölagen (1994:1009), har en kustbevakningstjänsteman  dessutom samma befogenhet som en polisman har<br />
   1. enligt 27 kap. 4 § rättegångsbalken att ta egendom i  beslag,<br />
   2. enligt 28 kap. 5 § rättegångsbalken att göra husrannsakan  i annat syfte än det som anges i första stycket 5,<br />
   3. enligt 28 kap. 13 § rättegångsbalken att besluta om  kroppsvisitation och kroppsbesiktning, och<br />
   4. enligt 28 kap. 13 a § rättegångsbalken att<br />
      a) hålla kvar den som ska kroppsvisiteras eller  kroppsbesiktigas, och<br />
      b) ta med den som ska kroppsvisiteras eller kroppsbesiktigas  till den plats där åtgärden ska genomföras.<p><a name="P2S3"></a></p>

Beslagtagen egendom ska förvaras av Kustbevakningen, om inte  åklagaren bestämmer något annat.<p><a name="P2S4"></a></p>

I fråga om upphörande av ett omhändertagande och  protokollföring av de åtgärder som anges i första stycket 3  ska 23 kap. 9 b § rättegångsbalken gälla. <i>Lag (2016:544)</i>.<p><a name="P2S5"></a></p><a class="paragraf" name="P2a"><b>2 a §</b></a>   I stället för vad som sägs i 2 § gäller 11 kap. lagen
(1980:424) om åtgärder mot förorening från fartyg i fråga om Kustbevakningens och kustbevakningstjänstemäns befogenheter att vidta åtgärder vid misstanke om brott mot föreskrifter i lagar och andra författningar som gäller förorening från fartyg.<br /><i>Lag (2001:1281)</i>.<p><a name="P2aS2"></a></p><a class="paragraf" name="P3"><b>3 §</b></a>   En kustbevakningstjänsteman har samma befogenhet som  tillkommer polisman enligt 13 § polislagen (1984:387) att  avvisa, avlägsna eller omhänderta den som genom sitt  uppträdande i trafiken till sjöss stör ordningen eller utgör  omedelbar fara för denna. Sådan befogenhet har  kustbevakningstjänstemannen också när det fordras för att  avvärja brott mot de föreskrifter som avses i 1 § första  stycket 5-7 och i 1 § första stycket 9 såvitt avser  fornminnen.<p><a name="P3S2"></a></p>

Vid omhändertagande som avses i första stycket ska en  kustbevakningstjänsteman tillämpa bestämmelserna i 17 §  polislagen. <i>Lag (2017:1276)</i>.<p><a name="P3S3"></a></p><a class="paragraf" name="P4"><b>4 §</b></a>   Om det uppenbart behövs för att befogenheterna enligt 2 och 3 §§
skall kunna utövas, får kustbevakningstjänsteman stoppa och visitera fartyg eller inbringa det till svensk hamn.<p><a name="P4S2"></a></p><a class="paragraf" name="P4a"><b>4 a §</b></a>   Bestämmelser om befogenhet för en kustbevakningstjänsteman att ta alkoholutandningsprov och stoppa fartyg för sådan provtagning finns i lagen (1976:1090)
om alkoholutandningsprov. <i>Lag (2008:325)</i>.<p><a name="P4aS2"></a></p><a class="paragraf" name="P5"><b>5 §</b></a>   Befogenheterna enligt 2 - 4 §§ får utövas endast i omedelbar anslutning till den gärning som föranleder åtgärden.<p><a name="P5S2"></a></p><a class="paragraf" name="P6"><b>6 §</b></a>   Befogenheterna enligt 2 - 4 §§ får utövas endast av kustbevakningstjänsteman som uppfyller de krav regeringen eller den myndighet som regeringen bestämmer föreskriver i fråga om tjänsteställning, utbildning och erfarenhet eller i annat avseende.<p><a name="P6S2"></a></p><a class="paragraf" name="P7"><b>7 §</b></a>   Vid förundersökning om brott mot de föreskrifter som avses i 1 § får åklagaren eller, om Polismyndigheten bedriver undersökningen, denna anlita biträde av Kustbevakningen samt uppdra åt en kustbevakningstjänsteman att vidta de särskilda åtgärder som behövs för undersökningen, om det är lämpligt med hänsyn till omständigheterna. <i>Lag (2014:685)</i>.<p><a name="P7S2"></a></p><a class="paragraf" name="P7a"><b>7 a §</b></a>   Kustbevakningen får besluta att inleda förundersökning enligt 23 kap. rättegångsbalken om brott som avses i 20 kap. 4 eller 5 § sjölagen (1994:1009). De befogenheter och skyldigheter som undersökningsledaren har enligt rättegångsbalken gäller då Kustbevakningen. Myndigheten ska förordna särskilda befattningshavare att fullgöra myndighetens uppgifter.<p><a name="P7aS2"></a></p>

Om saken inte är av enkel beskaffenhet, ska ledningen av förundersökningen övertas av åklagare så snart någon skäligen kan misstänkas för brottet. Åklagare ska också i andra fall överta ledningen när det behövs av särskilda skäl.<br /><i>Lag (2008:325)</i>.<p><a name="P7aS3"></a></p><a class="paragraf" name="P8"><b>8 §</b></a>   För att verkställa en åtgärd enligt denna lag får en kustbevakningstjänsteman inte använda strängare medel än förhållandena kräver. Kustbevakningstjänstemannen bör i första hand söka vinna rättelse genom upplysningar och anmaningar och tillgripa våld bara när uppgiften inte kan lösas på annat sätt. Om våld tillgrips, skall den lindrigaste form som kan leda till det avsedda resultatet användas. Våld får inte brukas längre än som är oundgängligen nödvändigt.<p><a name="P8S2"></a></p><a class="paragraf" name="P9"><b>9 §</b></a>   Åtgärder enligt 2-4 §§ ska skyndsamt anmälas till  Polismyndigheten utom i fall då Kustbevakningen med stöd av 7 a § första stycket beslutar att inleda förundersökning.<br /><i>Lag (2014:685)</i>.<p><a name="P9S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>