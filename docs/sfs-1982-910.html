<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1982:910)
om ursprungsmärkning av kläder
 - SFS sfs-1982-910</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1982:910)
om ursprungsmärkning av kläder
</h1>
            <div class="meta-info">
                <span><strong>SFS:</strong> 1982:910</span> •
                <span><strong>Utfärdad:</strong> 1982-10-28</span>
            </div>
        </header>

        <main class="law-content">
            <h2>Förordning (1982:910)
om ursprungsmärkning av kläder
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1982:910<br />

<b>Departement/myndighet</b>:   
Utrikesdepartementet UDH <br />  

<b>Utfärdad</b>:   
1982-10-28 <br />  


<b>Upphävd</b>: 
1993-01-01<br />

<b>Författningen har upphävts genom</b>: 
SFS 1992:1548<br />


<b>Ändringsregister</b>:   
<a href="http://rkrattsbaser.gov.se/sfsr?bet=1982:910">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1982:910">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna förordning tillämpas i fråga om sådana kläder som anges i bilaga till förordningen och som inte är begagnade.<p><a name="P1S2"></a></p><a class="paragraf" name="P2"><b>2 §</b></a>   Kläder får inte saluhållas yrkesmässigt till förbrukare inom landet, om de ej är tydligt och otvetydigt märkta med uppgift om det land där kläderna har tillverkats (ursprungsland).<p><a name="P2S2"></a></p>

I fråga om klädernas ursprung skall förordningen (1984:59) om varors ursprung tillämpas.<p><a name="P2S3"></a></p>

Kommerskollegium får i enskilda fall medge undantag från förbudet enligt första stycket, om det finns särskilda skäl för det. Ett undantag får förenas med villkor. Förordning (1984:69).<p><a name="P2S4"></a></p><a class="paragraf" name="P3"><b>3 §</b></a>   Uppgiften om ursprungsland skall vara fast anbringad på kläderna, om inte kommerskollegium av särskilda skäl föreskriver eller i enskilda fall medger annat.<p><a name="P3S2"></a></p><a class="paragraf" name="P4"><b>4 §</b></a>   Kommerskollegium får meddela närmare föreskrifter om märkningen.<p><a name="P4S2"></a></p><a class="paragraf" name="P5"><b>5 §</b></a>   Kommerskollegium utövar tillsynen över efterlevnaden av denna förordning och de föreskrifter som har meddelats med stöd av förordningen.<p><a name="P5S2"></a></p>

Den som yrkesmässigt tillverkar, importerar eller saluhåller kläder som avses i 1 § är skyldig att efter anmodan av kommerskollegium lämna sådana upplysningar, handlingar, varuprov och liknande som behövs för tillsynen.<p><a name="P5S3"></a></p><a class="paragraf" name="P6"><b>6 §</b></a>   Till böter dömes den som uppsåtligen eller av oaktsamhet<br />
   1. saluhåller kläder i strid mot 2 eller 3 § eller mot föreskrift eller villkor som har meddelats med stöd av denna förordning eller<br />
   2. underlåter att fullgöra skyldighet enligt 5 § andra stycket eller lämnar oriktig uppgift vid fullgörandet.<p><a name="P6S2"></a></p>

I ringa fall skall inte dömas till ansvar.<p><a name="P6S3"></a></p>

Om flera medverkat till gärning som avses i första stycket, skall 23 kap. 4 och 5 §§ brottsbalken tillämpas.<p><a name="P6S4"></a></p><a class="paragraf" name="P7"><b>7 §</b></a>   Allmänt åtal för brott som avses i 6 § får väckas endast efter anmälan eller medgivande av kommerskollegium.<p><a name="P7S2"></a></p><a class="paragraf" name="P8"><b>8 §</b></a>   Beslut som har meddelats av kommerskollegium i enskilda fall enligt denna förordning får överklagas hos kammarrätten genom besvär. Beslut enligt 7 § får dock inte överklagas.<p><a name="P8S2"></a></p>

Andra beslut av kollegiet enligt denna förordning får överklagas  hos regeringen genom besvär.<p><a name="P8S3"></a></p><h4 name="Bilaga"><a name="Bilaga">Bilaga</a></h4><p><a name="P8S4"></a></p><pre>                                         Nr i tulltaxan
</pre><pre>                                         (1977:975)
</pre><pre>1. Över- och underkläder av textil-      61.01-61.10, ur 61.11,
</pre><pre>material, dock inte kragar, skjort-      61.12-61.14,62.01-62.08,
</pre><pre>bröst och manschetter.                   ur 62.09, 62.10-62.11
</pre><pre>2. Korsetter, gördlar, höfthållare       ur 62.12
</pre>
och bysthållare, av textilmaterial.<p><a name="P8S5"></a></p><pre>3. Sjalar, scarfar, halsdukar, man-      ur 61.17, 62.14-62.15
</pre>
tiljer, slöjor o.d. samt slipsar och liknande artiklar, av textil-
material.<p><a name="P8S6"></a></p><pre>4. Vantar, strumpor, understrumpor       61.11,61.15-61.16,ur 62.09
</pre><pre>sockor och ankelsockor, av textil-       62.16,ur 62.17
</pre>
material.<p><a name="P8S7"></a></p><pre>5. Kläder av sådant slag som av-         ur 42.03, ur 43.03,
</pre><pre>ses i 1-4, av läder, konstläder,         ur 43.04
</pre>
pälsskinn eller konstgjord päls.<p><a name="P8S8"></a></p><pre>6. Hattar och andra huvudbonader         ur 65.05, ur 65.06
</pre>
(dock inte hårnät), av textil-
material, läder, konstläder, päls-
skinn eller kontgjord päls.<br />
Förordning (1990:1062).<p><a name="P8S9"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>