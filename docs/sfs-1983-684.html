<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Cirkulär (1983:684)
om statsmyndigheternas anmälningsskyldighet i ärenden enligt
136 a § byggnadslagen (1947:385)
 - SFS sfs-1983-684</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Cirkulär (1983:684)
om statsmyndigheternas anmälningsskyldighet i ärenden enligt
136 a § byggnadslagen (1947:385)
</h1>
            <div class="meta-info">
                <span><strong>SFS:</strong> 1983:684</span> •
                <span><strong>Utfärdad:</strong> 1983-06-30</span>
            </div>
        </header>

        <main class="law-content">
            <h2>Cirkulär (1983:684)
om statsmyndigheternas anmälningsskyldighet i ärenden enligt
136 a § byggnadslagen (1947:385)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1983:684<br />

<b>Departement/myndighet</b>:   
Bostadsdepartementet <br />  

<b>Utfärdad</b>:   
1983-06-30 <br />  


<b>Upphävd</b>: 
1987-07-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=1983:684">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1983:684">Fulltext (Regeringskansliet)</a> 


<br />

<hr />



<div><p><a name="S1"></a></p>


Enligt 136 a § byggnadslagen (1947:385, omtryckt 1981:872) skall regeringen pröva tillkomsten och lokaliseringen av industriella eller liknande verksamheter, som är av väsentlig betydelse för hushållningen med energi (prop. 1975:30, NU 30, CU 28, rskr 202 och 203), med träfiberråvara (prop. 1975/76: 56, CU 8, rskr 123 och CU 1975/76: 17, rskr 278) eller med landets samlade mark- och vattentillgångar (prop.
1972:111 bil. 2, CU 35, rskr 348).<p><a name="S2"></a></p>

Genom riksdagens beslut med anledning av prop. 1982/83: 167 om ändring i byggnadslagen m. m. har bestämmelserna ändrats i fråga om hushållningen med träfiberråvara med giltighet från och med den 1 juli 1983 (CU 32, rskr 359, SFS 1983:517).<p><a name="S3"></a></p>

Bestämmelserna i 136 a § byggnadslagen innebär att prövningsskyldighet är föreskriven i vissa fall. Sålunda skall vissa i paragrafen uppräknade nyanläggningar alltid prövas av regeringen (andra stycket).<br />
Prövningsskyldighet föreligger även för utvidgning av skogsindustriell verksamhet som medför viss ökad förbrukning av träfiberråvaror liksom för utvidgning eller annan ändring av verksamheten vid anläggning för framställning av träfiberbränsle och vid eldningsanläggning, om viss mängd träfiberråvaror kommer att användas (tredje och fjärde styckena).<p><a name="S4"></a></p>

Nyanläggning eller utvidgning av verksamhet som inte omfattas av den särskilt föreskrivna prövningsskyldigheten men är av väsentlig betydelse för hushållningen med energi, med träfiberråvara eller med landets samlade mark- och vattentillgångar skall prövas, om regeringen i visst fall beslutar om detta (sjunde stycket). I prop. 1972:111
(bil. 2, s. 398) angående hushållning med mark och vatten uttalade chefen för dåvarande civildepartementet att det utan särskild bestämmelse torde åligga vederbörande myndighet att anmäla behovet av sådant särskilt beslut om prövning enligt 136 a § byggnadslagen.<p><a name="S5"></a></p>

Regeringen erinrar härmed de statliga myndigheterna om skyldigheten att till regeringen anmäla behovet av beslut om prövning med stöd av 136 a § sjunde stycket byggnadslagen. Anmälan skall göras när myndigheten har fått kännedom om att förberedelser vidtas för nyanläggning samt utvidgning eller annan ändring av en verksamhet, om de åtgärder förberedelserna avser kan vara av väsentlig betydelse för hushållningen med energi, med träfiberråvara eller med landets samlade mark- och vattentillgångar.<p><a name="S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>