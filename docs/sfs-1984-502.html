<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1984:502) om exportdepositioner för 
skogsprodukter;
 - SFS sfs-1984-502</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1984:502) om exportdepositioner för 
skogsprodukter;
</h1>
            <div class="meta-info">
                <span><strong>SFS:</strong> 1984:502</span> •
                <span><strong>Utfärdad:</strong> 1984-06-14</span>
            </div>
        </header>

        <main class="law-content">
            <h2>Lag (1984:502) om exportdepositioner för 
skogsprodukter;
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1984:502<br />

<b>Departement/myndighet</b>:   
Finansdepartementet S6 <br />  

<b>Utfärdad</b>:   
1984-06-14 <br />  


<b>Upphävd</b>: 
1994-04-01<br />

<b>Författningen har upphävts genom</b>: 
SFS 1994:103<br />


<b>Ändringsregister</b>:   
<a href="http://rkrattsbaser.gov.se/sfsr?bet=1984:502">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1984:502">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   För skogsprodukter som förs ut ur landet under tiden den 1 juli 
1984--den 30 juni 1985 skall en deposition ställas hos staten enligt  denna lag. <p><a name="P1S2"></a></p>

Med skogsprodukter avses varor hänförliga till tulltaxenummer 47.01  och 48.01--48.08. <i>Lag (1985:27)</i>. <p><a name="P1S3"></a></p><a class="paragraf" name="P2"><b>2 §</b></a>   Skyldig att ställa depositionen är den för vars räkning varan förs  ut ur landet. Har varan överlåtits till någon som inte är bosatt här i  landet och som för ut den ur landet, skall depositionen ställas av  överlåtaren eller, om inte heller denne är bosatt här i landet, den  senaste överlåtaren i överlåtelsekedjan som är bosatt här i landet.  Depositionsskyldighet föreligger inte när depositionsunderlaget enligt 
3 § uppgår till högst 25 000 kronor under en kalendermånad. <p><a name="P2S2"></a></p>

Om den som är depositionsskyldig inte tillverkat eller bearbetat varan  äger han rätt att av tillverkaren eller bearbetaren erhålla ett belopp  som motsvarar det belopp som deponerats. Belopp som den  depositionsskyldige får tillgång till enligt denna bestämmelse skall  jämte ränta betalas tillbaka, när det deponerade beloppet återbetalas.  Räntan löper från den dag beloppet erlagts till den  depositionsskyldige. I övrigt gäller för räntan föreskrifterna i 12 
§. <p><a name="P2S3"></a></p><a class="paragraf" name="P3"><b>3 §</b></a>   Depositionsbeloppet är 3 procent av varans försäljningspris med  tillägg av fraktkostnader, försäkringspremier och andra omkostnader  för varan före avgång från gränsort i Sverige (depositionsunderlaget).  Om försäljningspriset bestämts i utländskt myntslag skall det omräknas  till svenska kronor enligt bankernas noterade säljkurs den femtonde i  den månad under vilken exporten skedde. Om särskilda skäl föreligger  får generaltullstyrelsen föreskriva annan grund för omräkningen. Har  varan inte överlåtits utgörs depositionsunderlaget av marknadspriset  på avsändningsorten med motsvarande tillägg.  <p><a name="P3S2"></a></p>

Om särskilda skäl föreligger får depositionsunderlaget utgöras av  tillverkarens försäljningspris jämte tillägg som anges i första  stycket. <p><a name="P3S3"></a></p><a class="paragraf" name="P4"><b>4 §</b></a>   Frågor om depositionsskyldighet enligt denna lag prövas av  tullmyndighet, som också kontrollerar efterlevnaden av lagen. Med  tullmyndighet avses generaltullstyrelsen eller den underlydande  myndighet som är behörig enligt vad generaltullstyrelsen bestämmer. <p><a name="P4S2"></a></p>

Bestämmelserna i 35--37 §§ tullagen (1973:670) skall tillämpas. <p><a name="P4S3"></a></p><a class="paragraf" name="P5"><b>5 §</b></a>   Den för vars räkning en vara som avses i 1 § förs ut under där  angiven tidsperiod skall i exportanmälan uppge huruvida han är bosatt  här i landet och, om så inte är fallet, från vem han förvärvat varan. <p><a name="P5S2"></a></p>

Tullmyndigheten får anmoda även överlåtare som inte är bosatt här i  landet att lämna upplysning om från vem en vara enligt första stycket  förvärvats. <p><a name="P5S3"></a></p><a class="paragraf" name="P6"><b>6 §</b></a>   I fall som avses i 2 § första stycket andra meningen skall  myndigheten skyndsamt underrätta den som kan vara depositionsskyldig  om utförseln. <p><a name="P6S2"></a></p><a class="paragraf" name="P7"><b>7 §</b></a>   Depositionsbelopp fastställs av tullmyndigheten. <p><a name="P7S2"></a></p>

Den som är depositionsskyldig enligt 2 § skall till ledning för  tullmyndighetens beslut lämna deklaration för kalendermånad under  vilken utförsel ägt rum. Deklarationen skall ha kommit in till  tullmyndigheten senast den tjugonde i månaden närmast efter den månad  då utförseln ägde rum eller, i fall som avses i 2 § första stycket  andra meningen, då den depositionsskyldige fick kännedom om att  utförseln skett. <p><a name="P7S3"></a></p>

I deklarationen skall redovisas de varor enligt 1 § som förts ut ur  landet under månaden med angivande av varuslag, tulltaxenummer,  kvantitet, värde enligt 3 § samt depositionsbeloppet. <p><a name="P7S4"></a></p><a class="paragraf" name="P8"><b>8 §</b></a>   Depositionsbeloppet skall erläggas till tullmyndigheten senast den  dag då deklarationen skall ha kommit in. <p><a name="P8S2"></a></p><a class="paragraf" name="P9"><b>9 §</b></a>   Om den depositionsskyldige inte avger deklaration eller om  uppgifterna i deklarationen är så bristfälliga att de inte kan läggas  till grund för en tillförlitlig beräkning av depositionsbeloppet, får  detta bestämmas efter skälig grund. <p><a name="P9S2"></a></p><a class="paragraf" name="P10"><b>10 §</b></a>   Tullmyndigheten skall meddela nytt beslut om fastställande av  depositionsbeloppet, om verkställd utredning, granskning eller något  annat förhållande ger anledning till det. Sådant beslut får inte  meddelas efter utgången av år 1985. <p><a name="P10S2"></a></p><a class="paragraf" name="P11"><b>11 §</b></a>   Tullmyndigheten skall snarast sätta in erlagda depositionsbelopp  på konto i riksbanken. <p><a name="P11S2"></a></p><a class="paragraf" name="P12"><b>12 §</b></a>   Deponerade belopp skall betalas tillbaka av riksbanken den 1 juli 
1987 eller den tidigare dag som regeringen föreskriver eller i  särskilda fall beslutar. <p><a name="P12S2"></a></p>

På deponerat belopp löper ränta från dagen för inbetalningen till  tullmyndigheten till dess beloppet betalas tillbaka. Räntan betalas ut  i samband med återbetalning av det deponerade beloppet. Den beräknas  för år efter den räntesats som motsvarar det av riksbanken  fastställda, vid varje tid gällande diskontot och läggs till det  deponerade beloppet vid utgången av kalenderår. Öretal som uppkommer  vid ränteberäkningen bortfaller. <p><a name="P12S3"></a></p><a class="paragraf" name="P13"><b>13 §</b></a>   Om synnerliga skäl föreligger får regeringen eller, efter  regeringens bemyndigande, generaltullstyrelsen medge befrielse, helt  eller delvis, från skyldigheten att ställa deposition. <p><a name="P13S2"></a></p><a class="paragraf" name="P14"><b>14 §</b></a>   Om depositionsbelopp inte betalas inom föreskriven tid skall den  depositionsskyldige erlägga ränta till staten. Räntan är 2 procent av  felande belopp för varje påbörjad kalendermånad räknat från och med  den månad då beloppet rätteligen skulle ha betalats till dess  inbetalning sker, dock längst till dess deponerat belopp skulle ha  betalats tillbaka. <p><a name="P14S2"></a></p>

Generaltullstyrelsen får medge befrielse, helt eller delvis, från  skyldighet att erlägga ränta, när särskilda skäl föreligger. <p><a name="P14S3"></a></p><a class="paragraf" name="P15"><b>15 §</b></a>   Har den som är depositionsskyldig, i deklaration eller annat  skriftligt meddelande om sin skyldighet att ställa deposition, lämnat  en uppgift som befinns vara oriktig, skall den depositionsskyldige  påföras en avgift som uppgår till 20 procent av det depositionsbelopp  som ytterligare rätteligen skall ställas. <p><a name="P15S2"></a></p>

I fall som avses i 9 § skall den depositionsskyldige påföras en avgift  som uppgår till 20 procent av depositionsbeloppet till den del det  överstiger det depositionsbelopp som skulle ha fastställts enligt de  skriftliga uppgifter som lämnats. <p><a name="P15S3"></a></p>

Har depositionsskyldig, som lämnat oriktig uppgift eller underlåtit  att lämna deklaration, frivilligt rättat felet skall avgift inte  påföras. Avgift påförs inte heller i samband med rättelse av  felräkning eller skrivfel, som uppenbart framgår av deklaration eller  annat skriftligt meddelande från den depositionsskyldige. <p><a name="P15S4"></a></p><a class="paragraf" name="P16"><b>16 §</b></a>   Avgift enligt 15 § får efterges om oriktigheten eller  underlåtenheten med hänsyn till omständigheterna framstår som  ursäktlig eller om depositionen avser ett ringa värde. <p><a name="P16S2"></a></p>

Bestämmelserna i första stycket beaktas även utan yrkande, när  omständigheterna i ärendet föranleder det. <p><a name="P16S3"></a></p><a class="paragraf" name="P17"><b>17 §</b></a>   Frågor om ränta enligt 14 § och avgift enligt 15 § prövas av  tullmyndigheten. <p><a name="P17S2"></a></p><a class="paragraf" name="P18"><b>18 §</b></a>   Ränta enligt 14 § och avgift enligt 15 § får omedelbart drivas in  i den ordning som gäller för indrivning av skatt enligt uppbördslagen 
(1953:272). Restavgift utgår dock inte. <p><a name="P18S2"></a></p><a class="paragraf" name="P19"><b>19 §</b></a>   Beslut enligt denna lag som meddelas av någon annan tullmyndighet  än generaltullstyrelsen får överklagas hos generaltullstyrelsen genom  besvär. <p><a name="P19S2"></a></p><a class="paragraf" name="P20"><b>20 §</b></a>   Generaltullstyrelsens beslut enligt denna lag får överklagas hos  kammarrätten genom besvär. Kammarrättens beslut får inte överklagas. <p><a name="P20S2"></a></p><a class="paragraf" name="P21"><b>21 §</b></a>   Vid besvär förs det allmännas talan hos besvärsmyndigheten av den  tjänsteman (allmänt ombud) vid generaltullstyrelsen, som regeringen  utsett. <p><a name="P21S2"></a></p><a class="paragraf" name="P22"><b>22 §</b></a>   Beslut enligt denna lag får överklagas endast av den  depositionsskyldige eller av det allmänna ombudet. <p><a name="P22S2"></a></p><a class="paragraf" name="P23"><b>23 §</b></a>   Har en part överklagat ett beslut enligt denna lag får också  motparten överklaga beslutet, även om den för honom föreskrivna  besvärstiden har gått ut. Motpartens besvär skall ha kommit in till  den myndighet eller domstol som har att pröva besvären inom två veckor  från utgången av den tid inom vilken de först anförda besvären senast  skulle ha anförts. <p><a name="P23S2"></a></p>

Återkallas eller förfaller på annat sätt den första besvärstalan är  även den senare besvärstalan förfallen. <p><a name="P23S3"></a></p><a class="paragraf" name="P24"><b>24 §</b></a>   Har deposition ställts eller ränta enligt 14 § eller avgift  enligt 15 § erlagts med för högt belopp återbetalas det överskjutande  beloppet. Därvid tillämpas 22 § första och andra styckena tullagen 
(1973:670). <p><a name="P24S2"></a></p><a class="paragraf" name="P25"><b>25 §</b></a>   Avgift som avses i 15 § är inte avdragsgill vid  inkomsttaxeringen. <p><a name="P25S2"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P25S3"></a></p>

1984:502 <p><a name="P25S4"></a></p>

Denna lag träder i kraft den 1 juli 1984. I fall som avses i 2 §  första stycket andra meningen föreligger dock ej depositionsskyldighet  om överlåtelsen skett före den 25 april 1984. <p><a name="P25S5"></a></p>

1985:27 <p><a name="P25S6"></a></p>

Denna lag träder i kraft den 1 februari 1985 och gäller i fråga om  varor som förs ut ur landet efter utgången av år 1984. <p><a name="P25S7"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>