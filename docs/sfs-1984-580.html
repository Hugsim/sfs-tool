<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1984:580) med instruktion för arkivet 
för ljud och bild
 - SFS sfs-1984-580</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1984:580) med instruktion för arkivet 
för ljud och bild
</h1>
            <div class="meta-info">
                <span><strong>SFS:</strong> 1984:580</span> •
                <span><strong>Utfärdad:</strong> 1984-06-14</span>
            </div>
        </header>

        <main class="law-content">
            <h2>Förordning (1984:580) med instruktion för arkivet 
för ljud och bild
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1984:580<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1984-06-14 <br />  


<b>Upphävd</b>: 
1988-07-01<br />

<b>Författningen har upphävts genom</b>: 
SFS 1988:342<br />


<b>Ändringsregister</b>:   
<a href="http://rkrattsbaser.gov.se/sfsr?bet=1984:580">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1984:580">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Allmänna verksstadgan (1965:600) skall, med undantag av 3 § 1, tillämpas på arkivet för ljud och bild.<p><a name="P1S2"></a></p><h4 name="Uppgifter"><a name="Uppgifter">Uppgifter</a></h4><p><a name="P1S3"></a></p><a class="paragraf" name="P2"><b>2 §</b></a>   Arkivet skall ta emot sådana exemplar av ljudradio- och televisionsprogram, film, fonogram och videogram som enligt lagen
(1978:487) om pliktexemplar av skrifter och ljud- och bildupptagningar skall lämnas till arkivet.<p><a name="P2S2"></a></p>

Arkivet får även som deposition eller gåva ta emot eller på annat sätt förvärva andra ljud- eller bildupptagningar än som avses i första stycket samt framställningar i skrift, ljud eller bild som är avsedda att användas tillsammans med upptagningarna.<p><a name="P2S3"></a></p><a class="paragraf" name="P3"><b>3 §</b></a>   Det åligger arkivet särskilt att<br />
   1. ha hand om och vårda de samlingar som förvaras hos arkivet,<br />
   2. företa de gallringar som kan behövas samt<br />
   3. hålla samlingarna tillgängliga.<p><a name="P3S2"></a></p>

Samlingarna skall förvaras på ett betryggande sätt.<p><a name="P3S3"></a></p>

Om bevarande och tillhandahållande finns bestämmelser i förordningen
(1978:779) om pliktexemplar av skrifter och ljud- och bildupptagningar.<p><a name="P3S4"></a></p><h4 name="Organisation"><a name="Organisation">Organisation</a></h4><p><a name="P3S5"></a></p><a class="paragraf" name="P4"><b>4 §</b></a>   Arkivet leds av en styrelse som består av sex personer. I styrelsen ingår arkivets direktör. Bland de övriga ledamöterna utser regeringen en ordförande. Styrelsen utser inom sig en vice ordförande.<p><a name="P4S2"></a></p><a class="paragraf" name="P5"><b>5 §</b></a>   Direktören är chef för arkivet.<p><a name="P5S2"></a></p><a class="paragraf" name="P6"><b>6 §</b></a>   Hos arkivet finns i övrigt personal enligt särskilda beslut av regeringen samt annan personal i mån av behov och tillgång på medel.<p><a name="P6S2"></a></p>

I mån av behov och tillgång på medel får arkivet anlita utomstående för särskilda uppdrag.<p><a name="P6S3"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P6S4"></a></p><a class="paragraf" name="P7"><b>7 §</b></a>   Av styrelsen avgörs<br />
   1. viktigare författningsfrågor,<br />
   2. viktigare frågor om arkivets organisation och arbetsformer,<br />
   3. anslagsfrågor och andra frågor av större ekonomisk betydelse,<br />
   4. frågor om tillsättning av tjänster,<br />
   5. frågor om skiljande från annan anställning än provanställning eller om skiljande från uppdrag eller om disciplinansvar, åtalsanmälan, avstängning eller läkarundersökning,<br />
   6. andra frågor som direktören hänskjuter till styrelsen.<p><a name="P7S2"></a></p><a class="paragraf" name="P8"><b>8 §</b></a>   Styrelsen är beslutför när ordföranden och minst tre andra ledamöter är närvarande. När ett ärende av större vikt handläggs, skall om möjligt samtliga ledamöter närvara. Förordning (1986:943).<p><a name="P8S2"></a></p><a class="paragraf" name="P9"><b>9 §</b></a>   Om ett styrelseärende är så brådskande att styrelsen inte hinner sammanträda för att behandla det, avgörs ärendet genom meddelanden mellan ordföranden, direktören och minst två andra ledamöter. Kan ärendet inte lämpligen avgöras på detta sätt, får direktören besluta ensam i närvaro av den föredragande till vars uppgifter ärendet hör.<br />
Beslut som fattas enligt denna paragraf skall anmälas vid nästa sammanträde med styrelsen.<p><a name="P9S2"></a></p><a class="paragraf" name="P10"><b>10 §</b></a>   Styrelsen får överlämna åt direktören att avgöra ärenden som avses i 7 § 4 och som inte är av sådan beskaffenhet att prövningen bör ankomma på styrelsen.<p><a name="P10S2"></a></p><a class="paragraf" name="P11"><b>11 §</b></a>   Ärenden som inte skall avgöras av styrelsen avgörs av direktören ensam. I den mån sådana ärenden inte är av det slag att de behöver prövas av direktören, får de avgöras av annan tjänsteman enligt vad som anges i arbetsordningen eller i särskilda beslut.<p><a name="P11S2"></a></p><a class="paragraf" name="P12"><b>12 §</b></a>   Ärendena avgörs efter föredragning. I arbetsordningen eller genom särskilda beslut får dock medges att ärenden som handläggs enligt 11 §
andra meningen avgörs utan föredragning.<p><a name="P12S2"></a></p>

Föredragningen av ett ärende ankommer på direktören eller på en särskilt förordnad föredragande.<p><a name="P12S3"></a></p>

Ordföranden får överta beredningen och föredragningen av ärenden som skall avgöras av styrelsen.<p><a name="P12S4"></a></p><a class="paragraf" name="P13"><b>13 §</b></a>   Av förordningen (1978:592) om vissa medbestämmandeformer i statlig tjänst m.m. följer att arkivets befogenhet att besluta kan vara begränsad i vissa hänseenden.<p><a name="P13S2"></a></p><a class="paragraf" name="P14"><b>14 §</b></a>   har upphävts genom förordning (1986:943).<p><a name="P14S2"></a></p><a class="paragraf" name="P15"><b>15 §</b></a>   Direktören får utan föredragning meddela beslut som inte utan olägenhet kan uppskjutas till dess en föredragande kan inställa sig.<p><a name="P15S2"></a></p><a class="paragraf" name="P16"><b>16 §</b></a>   I arbetsordningen eller genom särskilda beslut skall bestämmas vem som får begära in förklaringar, upplysningar eller yttranden i ärendena.<p><a name="P16S2"></a></p><h4 name="Tjänstetillsättning m.m."><a name="Tjänstetillsättning m.m.">Tjänstetillsättning m.m.</a></h4><p><a name="P16S3"></a></p><a class="paragraf" name="P17"><b>17 §</b></a>   Tjänsten som direktör tillsätts av regeringen efter anmälan av ordföranden.<p><a name="P17S2"></a></p>

Andra tjänster tillsätts av arkivet.<p><a name="P17S3"></a></p><a class="paragraf" name="P18"><b>18 §</b></a>   Andra styrelseledamöter än direktören förordnas av regeringen för tre år.<p><a name="P18S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P18S3"></a></p><a class="paragraf" name="P19"><b>19 §</b></a>   Bestämmelserna i 32 § anställningsförordningen (1965:601) om chef för central förvaltningsmyndighet skall tillämpas på direktören.<p><a name="P19S2"></a></p><a class="paragraf" name="P20"><b>20 §</b></a>   Besked enligt 37 § andra stycket anställningsförordningen
(1965:601) lämnas av styrelsen även i fråga om direktören.<p><a name="P20S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>