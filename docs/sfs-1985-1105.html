<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1985:1105) om obligatorisk kontroll 
genom teknisk provning m. m.
 - SFS sfs-1985-1105</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1985:1105) om obligatorisk kontroll 
genom teknisk provning m. m.
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1985:1105</span> •
                <span><strong>Utfärdad:</strong> 1985-12-19</span>
            </div>
        </header>

        <main class="law-content">
            <h2>Lag (1985:1105) om obligatorisk kontroll 
genom teknisk provning m. m.
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1985:1105<br />

<b>Departement/myndighet</b>:   
Industridepartementet <br />  

<b>Utfärdad</b>:   
1985-12-19 <br />  


<b>Upphävd</b>: 
1989-07-01<br />

<b>Författningen har upphävts genom</b>: 
SFS 1989:164<br />


<b>Ändringsregister</b>:   
<a href="http://rkrattsbaser.gov.se/sfsr?bet=1985:1105">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1985:1105">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Med obligatorisk kontroll avses i denna lag sådan kontroll genom  teknisk provning, analys eller annan liknande undersökning som <br />
   1. är föreskriven i lag eller annan författning, eller <br />
   2. åläggs någon genom beslut av en myndighet, eller <br />
   3. är förutsättning för att en ekonomisk förmån, ett tillstånd eller  annat liknande skall ges enligt föreskrift i författning. <p><a name="P1S2"></a></p><a class="paragraf" name="P2"><b>2 §</b></a>   För varje område för obligatorisk kontroll (kontrollområde) kan en  riksprovplats utses eller en eller flera provplatser auktoriseras 
(auktoriserade provplatser). <p><a name="P2S2"></a></p>

Om det finns särskilda skäl, kan två eller flera riksprovplatser utses  för samma kontrollområde. <p><a name="P2S3"></a></p><a class="paragraf" name="P3"><b>3 §</b></a>   Har en riksprovplats eller en auktoriserad provplats utsetts för  ett kontrollområde, skall obligatorisk kontroll inom området utföras  vid denna, om inte annat följer av föreskrifter eller av beslut i det  särskilda fallet. <p><a name="P3S2"></a></p><a class="paragraf" name="P4"><b>4 §</b></a>   En riksprovplats skall utföra obligatorisk kontroll på ett  sakkunnigt, objektivt och även i övrigt lämpligt sätt. <p><a name="P4S2"></a></p>

Det allmänna skall ha ett bestämmande inflytande över verksamheten.  Denna skall ha sådan inriktning att riksprovplatsens oberoende  ställning inte kan sättas i fråga. <p><a name="P4S3"></a></p>

En riksprovplats utses av regeringen eller den myndighet som  regeringen bestämmer. <p><a name="P4S4"></a></p><a class="paragraf" name="P5"><b>5 §</b></a>   En riksprovplats som skall utföra obligatorisk kontroll får vid  kontrollen utnyttja provningsresultat från tillverkare eller andra med  motsvarande ansvar för produkten, om detta medges i föreskrifter eller  i beslut i det särskilda fallet. <p><a name="P5S2"></a></p>

Vid tillämpning av första stycket skall riksprovplatsen godkänna den  vars provningsresultat skall utnyttjas. <p><a name="P5S3"></a></p><a class="paragraf" name="P6"><b>6 §</b></a>   Regeringen eller den myndighet som regeringen bestämmer får  överlämna till en riksprovplats som är bolag eller stiftelse att pröva  frågor som gäller godkännande av personal, utrustning, förfarande,  organisation, produkt eller anläggning eller fastställande av avgift  för utförd kontroll. <p><a name="P6S2"></a></p><a class="paragraf" name="P7"><b>7 §</b></a>   En auktoriserad provplats skall utföra den obligatoriska  kontrollen på ett sakkunnigt, objektivt och även i övrigt lämpligt  sätt. <p><a name="P7S2"></a></p>

Auktorisation meddelas av regeringen eller den myndighet som  regeringen bestämmer. <p><a name="P7S3"></a></p><a class="paragraf" name="P8"><b>8 §</b></a>   Auktorisation meddelas för viss tid eller tills vidare. <p><a name="P8S2"></a></p>

Auktorisation kan återkallas, om provplatsen inte fullgör sin  skyldighet enligt 7 § eller annars i något väsentligt hänseende bryter  mot de villkor som gäller för verksamheten. <p><a name="P8S3"></a></p><a class="paragraf" name="P9"><b>9 §</b></a>   En riksprovplats eller auktoriserad provplats kan utses för  kontroll som det åligger en myndighet att själv utföra eller låta  utföra eller som enligt internationell överenskommelse skall utföras i  viss ordning. <p><a name="P9S2"></a></p><a class="paragraf" name="P10"><b>10 §</b></a>   Tillsyn över verksamheten vid riksprovplatser som inte är  statliga myndigheter och vid auktoriserade provplatser utövas av den  myndighet som regeringen bestämmer. <p><a name="P10S2"></a></p><a class="paragraf" name="P11"><b>11 §</b></a>   En riksprovplats skall lämna bidrag till den centrala  förvaltningsmyndighetens kostnader för dess verksamhet enligt denna  lag och lagen (1974:897) om riksmätplatser m. m. <p><a name="P11S2"></a></p>

Bidragets storlek fastställs av regeringen. <p><a name="P11S3"></a></p><a class="paragraf" name="P12"><b>12 §</b></a>   En auktoriserad provplats skall ersätta den myndighet som har  meddelat auktorisationen för kostnader med anledning av denna. <p><a name="P12S2"></a></p><a class="paragraf" name="P13"><b>13 §</b></a>   En riksprovplats får ta ut avgift för obligatorisk kontroll  enligt vad regeringen eller den myndighet regeringen bestämmer närmare  föreskriver. <p><a name="P13S2"></a></p><a class="paragraf" name="P14"><b>14 §</b></a>   Regeringen får meddela föreskrifter om auktorisation att inom ett  visst område utföra kontroll genom teknisk provning, analys eller  annan liknande undersökning, som inte utgör obligatorisk kontroll  enligt 1 § (auktorisation för frivillig kontroll). I fråga om sådan  auktorisation tillämpas vad som gäller om auktoriserade provplatser  enligt 7--10 och 12 §§. <p><a name="P14S2"></a></p><a class="paragraf" name="P15"><b>15 §</b></a>   Beslut i fråga om godkännande av tillverkare eller annan enligt 5 
§ får överklagas genom besvär hos statens mät- och provråd. Mot beslut  av mät- och provrådet i sådant ärende får talan inte föras. <p><a name="P15S2"></a></p>

Har beslut i annan fråga som avses i denna lag meddelats av annan  myndighet än regeringen, får beslutet överklagas hos regeringen genom  besvär. <p><a name="P15S3"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P15S4"></a></p>

1985:1105 <br />
   1. Denna lag träder i kraft den 1 februari 1986, då lagen (1974:896)  om riksprovplatser m. m. och lagen (1975:444) om beslutanderätt för  riksprovplats som ej är myndighet skall upphöra att gälla. <br />
   2. Auktorisation som enligt äldre bestämmelser meddelats för  termografering av byggnader gäller fortfarande. I fråga om sådan  auktorisation tillämpas äldre bestämmelser. <br />
   3. Förekommer i lag eller annan författning hänvisning till föreskrift  som ersätts genom bestämmelse i den nya lagen, skall i stället den nya  bestämmelsen tillämpas. <p><a name="P15S5"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>