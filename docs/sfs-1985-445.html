<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1985:445) med instruktion för 
statens järnvägar
 - SFS sfs-1985-445</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1985:445) med instruktion för 
statens järnvägar
</h1>
            <div class="meta-info">
                <span><strong>SFS:</strong> 1985:445</span> •
                <span><strong>Utfärdad:</strong> 1985-06-06</span>
            </div>
        </header>

        <main class="law-content">
            <h2>Förordning (1985:445) med instruktion för 
statens järnvägar
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1985:445<br />

<b>Departement/myndighet</b>:   
Kommunikationsdepartementet <br />  

<b>Utfärdad</b>:   
1985-06-06 <br />  


<b>Upphävd</b>: 
1988-07-01<br />

<b>Författningen har upphävts genom</b>: 
SFS 1988:626<br />


<b>Ändringsregister</b>:   
<a href="http://rkrattsbaser.gov.se/sfsr?bet=1985:445">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1985:445">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Allmänna verksstadgan (1965:600) skall, med undantag av 5 §, 9 §
andra stycket, 11 § första stycket samt 15 och 17 §§, tillämpas på statens järnvägar.<p><a name="P1S2"></a></p><h4 name="Uppgifter"><a name="Uppgifter">Uppgifter</a></h4><p><a name="P1S3"></a></p><a class="paragraf" name="P2"><b>2 §</b></a>   Statens järnvägar driver järnvägs-, färje- och busstrafik samt därmed sammanhängande rörelse.<p><a name="P2S2"></a></p><a class="paragraf" name="P3"><b>3 §</b></a>   Statens järnvägar företräder staten inom sitt verksamhetsområde såväl vid som utom domstol om annat inte följer av särskilda föreskrifter.<p><a name="P3S2"></a></p><h4 name="Organisation"><a name="Organisation">Organisation</a></h4><p><a name="P3S3"></a></p><a class="paragraf" name="P4"><b>4 §</b></a>   Statens järnvägar leds av en styrelse som består av minst sex och högst tio ledamöter. Generaldirektören skall ingå i styrelsen.<p><a name="P4S2"></a></p>

Kungörelsen (1974:224) om personalföreträdare i statlig myndighets styrelse m. m. skall tillämpas på statens järnvägar.<p><a name="P4S3"></a></p><a class="paragraf" name="P5"><b>5 §</b></a>   Styrelsen ansvarar, inom ramen för de riktlinjer som statsmakterna anger, för verkets verksamhet och organisation.<p><a name="P5S2"></a></p>

Styrelsen företräder de aktier som förvaltas av statens järnvägar och skall därvid tillse att verksamheten inom de juridiska personer där statens järnvägar har ett bestämmande inflytande följer de riktlinjer som regeringen fastställt. Detta ansvar omfattar också dotterföretag till sådana juridiska personer.<p><a name="P5S3"></a></p>

Vid bolagsstämma i bolag där aktierna förvaltas av statens järnvägar skall verket företrädas av ombud som utses av styrelsen.<p><a name="P5S4"></a></p><a class="paragraf" name="P6"><b>6 §</b></a>   Generaldirektören är chef för statens järnvägar och svarar för den löpande förvaltningen enligt de riktlinjer som styrelsen meddelar i arbetsordning eller i särskilda beslut.<p><a name="P6S2"></a></p><a class="paragraf" name="P7"><b>7 §</b></a>   När generaldirektören är hindrad att utöva sin tjänst utövas den av hans ställföreträdare som också ersätter generaldirektören som ledamot i statens järnvägars styrelse.<p><a name="P7S2"></a></p><a class="paragraf" name="P8"><b>8 §</b></a>   För beslut i ärenden som anges i 14 § finns en personalansvarsnämnd.<p><a name="P8S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P8S3"></a></p><a class="paragraf" name="P9"><b>9 §</b></a>   Styrelsen skall, enligt de riktlinjer som fastställs av regeringen för verket och för förvaltningen av den företagsgrupp som avses i 5 §
andra stycket (verkskoncernen),<br />
   1. fastställa de allmänna målen för verksamheten,<br />
   2. fastställa långsiktiga planer,<br />
   3. fastställa beslutsregler,<br />
   4. fastställa regler för rapportering och samordning mellan verket och företagen.<p><a name="P9S2"></a></p><a class="paragraf" name="P10"><b>10 §</b></a>   Styrelsen skall vidare besluta i frågor om avyttring av aktier i företag under verkets omedelbara förvaltning och om förvärv av aktier för sådan förvaltning.<p><a name="P10S2"></a></p>

Styrelsen skall också genom sådana regler som åsyftas i 9 § 3 tillse att förvärv och avyttring av aktier i de övriga i verkskoncernen ingående företagen underställs styrelsen för godkännande,<br />
   1. om förvärvet eller avyttringen innebär en väsentlig förändring av verksamhetens inriktning inom verkskoncernen eller<br />
   2. om förvärvet eller avyttringen på ett avgörande sätt förändrar förhållandena mellan statens järnvägar och företagen eller företagen sinsemellan.<p><a name="P10S3"></a></p><a class="paragraf" name="P11"><b>11 §</b></a>   Av styrelsen skall därutöver avgöras<br />
   1. frågor om resultatbudget, investeringsbudget, anslagsframställning och andra frågor av stor ekonomisk betydelse,<br />
   2. frågor om föreskrifter för överprövning av beslut inom verket,<br />
   3. viktiga författningsfrågor i övrigt,<br />
   4. viktiga frågor som föranleds av revisionsanmärkning,<br />
   5. andra frågor som hänskjuts till styrelsen av generaldirektören.<p><a name="P11S2"></a></p><a class="paragraf" name="P12"><b>12 §</b></a>   Styrelsen är beslutför, om mer än hälften av de av regeringen förordnade styrelseledamöterna är närvarande, däribland ordföranden eller generaldirektören. Beslut i ärende får dock inte fattas, om inte såvitt möjligt samtliga styrelseledamöter dels fått tillfälle att delta i ärendets behandling, dels erhållit tillfredsställande underlag för att avgöra ärendet.<p><a name="P12S2"></a></p>

När ett ärende av större vikt behandlas skall om möjligt samtliga ledamöter närvara.<p><a name="P12S3"></a></p>

Om det framkommer skiljaktiga meningar vid en överläggning fattas beslut genom omröstning mellan de av regeringen förordnade styrelseledamöterna. Är styrelsen inte fulltalig skall de som röstar för beslutet utgöra mer än en tredjedel av nämnda ledamöter.<p><a name="P12S4"></a></p>

Är ett styrelseärende så brådskande att styrelsen inte hinner sammanträda för behandling av det avgörs det efter kontakt mellan minst hälften av de av regeringen förordnade ledamöterna, bland dem ordföranden eller generaldirektören.<p><a name="P12S5"></a></p>

Kan ärendet inte lämpligen avgöras på detta sätt, får generaldirektören besluta ensam om styrelsens beslut inte kan avvaktas utan väsentlig olägenhet för verksamheten.<p><a name="P12S6"></a></p>

Beslut som fattats enligt fjärde eller femte stycket skall anmälas vid närmast följande sammanträde med styrelsen. Förordning (1986:1058).<p><a name="P12S7"></a></p><a class="paragraf" name="P13"><b>13 §</b></a>   Ärenden som inte skall avgöras av styrelsen eller enligt 14 §
avgörs av generaldirektören om inte styrelsen bestämmer något annat.<p><a name="P13S2"></a></p><a class="paragraf" name="P14"><b>14 §</b></a>   Av personalansvarsnämnden avgörs frågor om skiljande på grund av personliga förhållanden från annan anställning än provanställning samt om disciplinansvar, åtalsanmälan, avstängning och läkarundersökning.<p><a name="P14S2"></a></p>

Nämnden består av generaldirektören och fyra chefer som är direkt underställda generaldirektören och som utsetts av honom. Av de fyra ledamöterna skall om möjligt en vara lagfaren. Nämnden är beslutför när minst fyra ledamöter är närvarande. När generaldirektören deltar i nämndens arbete är han ordförande. Vid förhinder för någon av de av generaldirektören utsedda ledamöterna utser generaldirektören någon annan i motsvarande tjänsteställning att tjänstgöra i den frånvarandes ställe. I generaldirektörens frånvaro är den lagfarna ledamoten ordförande om han är närvarande och eljest den generaldirektören förordnar därtill.<p><a name="P14S3"></a></p>

Ytterligare föreskrifter om personalansvarsnämnden meddelas av verket. Förordning (1986:1058).<p><a name="P14S4"></a></p><a class="paragraf" name="P15"><b>15 §</b></a>   Ärendena avgörs efter föredragning. I arbetsordningen eller genom särskilda beslut får dock medges att ärenden som handläggs enligt 13 §
avgörs utan föredragning.<p><a name="P15S2"></a></p>

Föredragningen av ett ärende ankommer på chefen för den enhet dit ärendet hör eller på en särskilt förordnad föredragande.<br />
Generaldirektören får överta beredningen och föredragningen av ärenden som skall avgöras av styrelsen.<p><a name="P15S3"></a></p>

Den chef som är direkt underställd generaldirektören har rätt att närvara när ett ärende som berör hans verksamhetsområde föredras av någon annan.<p><a name="P15S4"></a></p><a class="paragraf" name="P16"><b>16 §</b></a>   Beslut av styrelsen, generaldirektören och personalansvarsnämnden skall ha skriftlig form. Detta gäller även i fråga om andra beslut om styrelsen bestämmer det. Av besluten skall framgå dagen för beslutet och dess innehåll, vem som fattat beslutet, vem som varit föredragande och vem som i övrigt varit närvarande vid den slutliga handläggningen av ärendet.<p><a name="P16S2"></a></p><a class="paragraf" name="P17"><b>17 §</b></a>   Av förordningen (1978:592) om vissa medbestämmandeformer i statlig tjänst m. m. följer att statens järnvägars befogenhet att besluta kan vara begränsad i vissa hänseenden.<p><a name="P17S2"></a></p><a class="paragraf" name="P18"><b>18 §</b></a>   har upphävts genom förordning (1986:1058).<p><a name="P18S2"></a></p><h4 name="Redovisning m.m."><a name="Redovisning m.m.">Redovisning m.m.</a></h4><p><a name="P18S3"></a></p><a class="paragraf" name="P19"><b>19 §</b></a>   Styrelsen skall se till att organisationen av bokföringen och medelsförvaltningen innefattar en tillfredsställande kontroll.<br />
Generaldirektören skall se till att verkets bokföring fullgörs i överensstämmelse med lag och författning och att medelsförvaltningen sköts på ett betryggande sätt.<p><a name="P19S2"></a></p>

Bokslut skall undertecknas av styrelsen och underställas regeringen för fastställelse.<p><a name="P19S3"></a></p><a class="paragraf" name="P20"><b>20 §</b></a>   Statens järnvägar har kalenderåret som räkenskapsår.<p><a name="P20S2"></a></p>

Statens järnvägar skall till regeringen varje år<br />
   1. före den 1 december lämna förslag till resultatbudget för nästa räkenskapsår,<br />
   2. före den 1 juli lämna årsredovisning för verksamheten under det senaste året inom statens järnvägar och verkskoncernen,<br />
   3. före den 1 oktober lämna delårsrapport för statens järnvägar och verkskoncernen.<p><a name="P20S3"></a></p>

Årsredovisningen skall innefatta balansräkning, resultaträkning, finansieringsanalys och förvaltningsberättelse.<p><a name="P20S4"></a></p>

Statens järnvägar skall varje år utarbeta och offentliggöra statistik för Sveriges järnvägar.<p><a name="P20S5"></a></p><a class="paragraf" name="P21"><b>21 §</b></a>   Överskott som enligt regeringens beslut skall tillföras statsbudgeten skall sättas in på statens checkräkning i riksbanken så snart bokslutet fastställts. Om hinder möter häremot, skall statens järnvägar anmäla detta till finansdepartementet.<p><a name="P21S2"></a></p><h4 name="Intern revision"><a name="Intern revision">Intern revision</a></h4><p><a name="P21S3"></a></p><a class="paragraf" name="P22"><b>22 §</b></a>   Statens järnvägar skall genom intern revision övervaka att verksamheten bedrivs ändamålsenligt, ekonomiskt och i överensstämmelse med angivna mål och riktlinjer samt granska intern kontroll och redovisning. Viktigare resultat av revisionen skall redovisas för styrelsen.<p><a name="P22S2"></a></p><h4 name="Särskilda föreskrifter för verksamheten"><a name="Särskilda föreskrifter för verksamheten">Särskilda föreskrifter för verksamheten</a></h4><p><a name="P22S3"></a></p><a class="paragraf" name="P23"><b>23 §</b></a>   Statens järnvägar fastställer sådana taxor för transporter och tjänster som inte fastställs av regeringen eller någon annan myndighet.<p><a name="P23S2"></a></p>

Statens järnvägar träffar de avtal med utländska järnvägsförvaltningar som krävs för järnvägsförbindelserna med utlandet. Avtalen skall dock underställas regeringen, när de innebär väsentliga avvikelser från gällande ordning.<p><a name="P23S3"></a></p>

Statens järnvägar uppför eller anskaffar på annat sätt de anläggningar och byggnader som behövs för verket.<p><a name="P23S4"></a></p>

Statens järnvägar får sälja eller avskriva lös egendom som inte behövs eller är försliten och avskriva lös egendom som förkommit.<p><a name="P23S5"></a></p>

Statens järnvägar får helt eller delvis efterge befordrings- eller andra avgifter i sin verksamhet och bevilja kredit för sådana avgifter.<p><a name="P23S6"></a></p><a class="paragraf" name="P24"><b>24 §</b></a>   Vid planeringen och genomförandet av verksamheten i fred skall de krav som totalförsvaret ställer beaktas. Statens järnvägar skall därvid samråda med berörda totalförsvarsmyndigheter.<p><a name="P24S2"></a></p>

Överstyrelsen för ekonomiskt försvar skall hållas underrättad om myndighetens beredskapsplanläggning. Överbefälhavaren skall hållas underrättad om viktigare planering av järnvägsanläggningar och hur de är avsedda att användas under krig.<p><a name="P24S3"></a></p><a class="paragraf" name="P25"><b>25 §</b></a>   Innan ett namn på en järnvägsstation fastställs eller ändras, skall statens järnvägar samråda med den berörda kommunen. Uppnås därvid inte enighet i frågan, skall ärendet underställas regeringen.<p><a name="P25S2"></a></p><h4 name="Förordnanden och tjänstetillsättningar m.m."><a name="Förordnanden och tjänstetillsättningar m.m.">Förordnanden och tjänstetillsättningar m.m.</a></h4><p><a name="P25S3"></a></p><a class="paragraf" name="P26"><b>26 §</b></a>   Styrelsen förordnas av regeringen. Ordförande utses särskilt av regeringen. Vice ordförande utses inom styrelsen.<p><a name="P26S2"></a></p>

Generaldirektören förordnas för högst sex år av regeringen.<br />
Förordnande att vara generaldirektörens ställföreträdare meddelas av regeringen för högst tre år efter förslag av styrelsen.<p><a name="P26S3"></a></p>

Andra tjänster än tjänsten som generaldirektör tillsätts av statens järnvägar.<p><a name="P26S4"></a></p><a class="paragraf" name="P27"><b>27 §</b></a>   Bestämmelserna i 4 kap. 4 § första stycket lagen (1976:600) om offentlig anställning att tjänster som en myndighet tillsätter skall kungöras lediga till ansökan gäller inte i fråga om tjänster som tillsätts av statens järnvägar.<p><a name="P27S2"></a></p><a class="paragraf" name="P28"><b>28 §</b></a>   Beslutar statens järnvägar att en tjänst skall kungöras ledig till ansökan, skall detta ske i för personalen avsedda meddelanden.<br />
Kungörelsen skall införas minst tre veckor före ansökningstidens utgång. Kungörelsen skall samtidigt anslås på de anslagstavlor inom verket som verket bestämmer.<p><a name="P28S2"></a></p><a class="paragraf" name="P29"><b>29 §</b></a>   Statens järnvägars beslut i tillsättningsfrågor som avses i 28 §
skall genast anslås på de i samma paragraf nämnda anslagstavlorna. Av anslaget skall framgå när det anslogs.<p><a name="P29S2"></a></p><h4 name="Semester och annan ledighet"><a name="Semester och annan ledighet">Semester och annan ledighet</a></h4><p><a name="P29S3"></a></p><a class="paragraf" name="P30"><b>30 §</b></a>   Förläggningen av personalens semester bestäms av statens järnvägar.<p><a name="P30S2"></a></p>

Annan ledighet än semester beviljas av statens järnvägar.<p><a name="P30S3"></a></p><a class="paragraf" name="P31"><b>31 §</b></a>   Bestämmelserna i 9 § första stycket allmänna verksstadgan
(1965:600) om inrikes tjänsteresor gäller även i fråga om resor utom landet.<p><a name="P31S2"></a></p><h4 name="Övriga föreskrifter"><a name="Övriga föreskrifter">Övriga föreskrifter</a></h4><p><a name="P31S3"></a></p><a class="paragraf" name="P32"><b>32 §</b></a>   Statens järnvägar får, utöver vad som följer av särskilda föreskrifter, betala ut skälig ersättning för person- eller sakskador som uppkommit i sådan verksamhet som verket bedriver. Vidare får statens järnvägar, om det bedöms vara till nytta för verket, belöna personer som visat rådighet i olika hänseenden. Närmare bestämmelser om sådan ersättning och belöning meddelas av statens järnvägar.<p><a name="P32S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>