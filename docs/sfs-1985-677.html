<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1985:677) om lokala kabelsändningar
 - SFS sfs-1985-677</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1985:677) om lokala kabelsändningar
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1985:677</span> •
                <span><strong>Utfärdad:</strong> 1985-06-27</span>
            </div>
        </header>

        <main class="law-content">
            <h2>Lag (1985:677) om lokala kabelsändningar
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1985:677<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1985-06-27 <br />  


<b>Upphävd</b>: 
1992-01-01<br />

<b>Författningen har upphävts genom</b>: 
SFS 1991:2027<br />


<b>Ändringsregister</b>:   
<a href="http://rkrattsbaser.gov.se/sfsr?bet=1985:677">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1985:677">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Vissa begrepp"><a name="Vissa begrepp">Vissa begrepp</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns föreskrifter om lokala trådsändningar av radioprogram som når fler än 100 bostäder (lokala kabelsändningar).<br /><i>Lag (1986:1216)</i>.<p><a name="P1S2"></a></p><a class="paragraf" name="P2"><b>2 §</b></a>   I lagen förstås med radiosändning, trådsändning och radioprogram detsamma som i radiolagen (1966:755). Vidare förstås med<p><a name="P2S2"></a></p>

kabelnät: anläggning för lokala kabelsändningar,<br />
kanal: det genom frekvensangivelse eller på annat därmed jämförligt sätt särskilt bestämda utrymme i ett kabelnät som behövs för sändning av radioprogram,<br />
programkanal: det samlade utbud av radioprogram som under en gemensam beteckning sänds i en kanal,<br />
vidaresändning: samtidig och oförändrad återutsändning av en sändning,<br />
satellitsändning: vidaresändning av programkanaler från satelliter i fast trafik,<br />
egensändning: sändning av annat slag än vidaresändning. <i>Lag
(1986:1216)</i>.<p><a name="P2S3"></a></p><a class="paragraf" name="P3"><b>3 §</b></a>   Frågor om lokala kabelsändningar prövas av en för hela landet gemensam kabelnämnd. Nämnden skall även utöva tillsyn över verksamheten med lokala kabelsändningar.<p><a name="P3S2"></a></p><h4 name="Tillstånd till sändningar"><a name="Tillstånd till sändningar">Tillstånd till sändningar</a></h4><p><a name="P3S3"></a></p><a class="paragraf" name="P4"><b>4 §</b></a>   För lokala kabelsändningar krävs tillstånd om det inte är fråga om vidaresändningar med stöd av 5 a § fö rsta stycket v 5 a § fö radiolagen (1966:755). <i>Lag (1986:1216)</i>.<p><a name="P4S2"></a></p><a class="paragraf" name="P5"><b>5 §</b></a>   Tillstånd kan ges till<br />
   1. den som äger eller annars förfogar över ett kabelnät, om denne är svensk medborgare, svensk juridisk person eller utlänning som har hemvist i Sverige (nätinnehavare) och<br />
   2. en sådan svensk juridisk person som har bildats för att bedriva lokala kabelsändningar och i vilken ingår företrädare för olika intressen och meningsriktningar inom tillståndsområdet (lokalt kabelsändarföretag). <i>Lag (1985:1056)</i>.<p><a name="P5S2"></a></p><a class="paragraf" name="P6"><b>6 §</b></a>   Tillstånd att bedriva lokala kabelsändningar får avse satellitsändningar och egensändningar. <i>Lag (1985:1056)</i>.<p><a name="P6S2"></a></p><a class="paragraf" name="P7"><b>7 §</b></a>   Nätinnehavare och lokala kabelsändarföretag kan få tillstånd till satellitsändningar.<p><a name="P7S2"></a></p>

Lokala kabelsändarföretag kan få tillstånd till egensändningar.<br /><i>Lag (1985:1056)</i>.<p><a name="P7S3"></a></p><a class="paragraf" name="P8"><b>8 §</b></a>   Nätinnehavare och lokala kabelsändarföretag kan få tillstånd att upplåta kanaler åt andra för egensändningar. <i>Lag (1985:1056)</i>.<p><a name="P8S2"></a></p><a class="paragraf" name="P9"><b>9 §</b></a>   Tillstånd får ges endast om sökanden kan förväntas fullgöra de ekonomiska förpliktelser som följer med den avsedda verksamheten.<br /><i>Lag (1985:1056)</i>.<p><a name="P9S2"></a></p><a class="paragraf" name="P10"><b>10 §</b></a>   Tillstånd till satellitsändningar eller till upplåtelse av kanaler får ges endast om sökanden i god tid har berett dem som berörs av sändningarna tillfälle att framföra sina synpunkter på den avsedda verksamheten. <i>Lag (1985:1056)</i>.<p><a name="P10S2"></a></p><a class="paragraf" name="P11"><b>11 §</b></a>   Innan tillstånd till satellitsändningar eller till upplåtelse av kanaler meddelas skall kabelnämnden bereda den eller de kommuner, inom vilka sändningarna avses äga rum, tillfälle att yttra sig. <i>Lag
(1985:1056)</i>.<p><a name="P11S2"></a></p><a class="paragraf" name="P12"><b>12 §</b></a>   Varje tillstånd skall avse ett visst område. Detta område får omfatta högst en kommun.<p><a name="P12S2"></a></p>

Om det finns särskilda skäl får kabelnämnden dock besluta att ett tillstånd skall avse två eller flera kommuner eller delar av dem.<br /><i>Lag (1985:1056)</i>.<p><a name="P12S3"></a></p><a class="paragraf" name="P13"><b>13 §</b></a>   Ett tillstånd får meddelas för högst tre år. <i>Lag (1985:1056)</i>.<p><a name="P13S2"></a></p>

Innebörden av tillstånd m. m.<p><a name="P13S3"></a></p><a class="paragraf" name="P14"><b>14 §</b></a>   Tillstånd till satellitsändningar innebär rätt till vidaresändning av programkanaler från satelliterna.<p><a name="P14S2"></a></p>

Tillståndshavaren skall hålla kabelnämnden underrättad om vilka programkanaler han vidaresänder. <i>Lag (1985:1056)</i>.<p><a name="P14S3"></a></p><a class="paragraf" name="P15"><b>15 §</b></a>   Tillstånd att bedriva egensändningar innebär även rätt att ställa sändningstid till förfogande för annan.<p><a name="P15S2"></a></p>

Varje lokalt kabelsändarföretag skall vid utövandet av sin sändningsrätt sträva efter vidaste möjliga yttrandefrihet och informationsfrihet.<p><a name="P15S3"></a></p>

Företaget skall hålla kabelnämnden underrättad om i vilka kanaler det avser att bedriva egensändningar. <i>Lag (1985:1056)</i>.<p><a name="P15S4"></a></p><a class="paragraf" name="P16"><b>16 §</b></a>   Tillstånd till upplåtelse av kanaler i ett kabelnät innebär rätt för tillståndshavaren att genom avtal medge annan att ensam bedriva egensändningar i en kanal. Medgivandets verkan förfaller om det tillstånd som enligt 8 § meddelats för upplåtaren upphör att gälla.<p><a name="P16S2"></a></p>

Medgivande att bedriva egensändningar får ges endast till svensk medborgare, svensk juridisk person eller utlänning som har hemvist i Sverige.<p><a name="P16S3"></a></p>

Tillståndshavaren skall hålla kabelnämnden underrättad om hur många kanaler som han upplåter och till vem upplåtelse sker. <i>Lag
(1985:1056)</i>.<p><a name="P16S4"></a></p><a class="paragraf" name="P17"><b>17 §</b></a>   Upplåtelse av kanal bör ske genom skriftligt avtal.<p><a name="P17S2"></a></p>

Tillståndshavaren får i fråga om sändningarnas innehåll inte föreskriva annat än att detta skall vara förenligt med gällande lagstiftning. <i>Lag (1985:1056)</i>.<p><a name="P17S3"></a></p><a class="paragraf" name="P18"><b>18 §</b></a>   Inom en kommun eller det större tillståndsområde som kabelnämnden kan ha fastställt får viss del av överföringen ske genom radiosändning. <i>Lag (1985:1056)</i>.<p><a name="P18S2"></a></p><a class="paragraf" name="P19"><b>19 §</b></a>   För lokala kabelsändningar gäller inte 6 - 18 §§
radiolagen (1966:755). <i>Lag (1991:1072)</i>.<p><a name="P19S2"></a></p><a class="paragraf" name="P20"><b>20 §</b></a>   Nätinnehavare som har fått tillstånd är skyldig att kostnadsfritt tillhandahålla en kanal i kabelnätet för lokalt kabelsändarföretags egensändningar av televisionsprogram.<p><a name="P20S2"></a></p>

Om det i ett kabelnät eller i någon del av det finns endast ett litet antal kanaler, får kabelnämnden medge undantag från skyldigheten enligt första stycket. Ett sådant undantag gäller intill dess ytterligare en kanal kan utnyttjas i nätet. <i>Lag (1985:1056)</i>.<p><a name="P20S3"></a></p><a class="paragraf" name="P21"><b>21 §</b></a>   Den, som har fått tillstånd till satellitsändningar eller till upplåtelse av kanaler, är skyldig att se till att de boende i fastigheter som ansluts till kabelnätet på ett tillfredsställande sätt kan ta emot radioprogram som sänds med stöd av 5 § första stycket radiolagen (1966:755) och som vid tillståndsperiodens början är avsedda att tas emot inom tillståndsområdet.<p><a name="P21S2"></a></p>

Om skyldighet att tillgodose mottagning av ytterligare radioprogram kan komma i fråga vid omprövning av tillståndet, skall sökanden alltid vara förbehållen rätt att själv för televisionssändningar förfoga över minst två kanaler i kabelnätet eller, om endast en kanal återstår, denna. <i>Lag (1985:1056)</i>.<p><a name="P21S3"></a></p><a class="paragraf" name="P22"><b>22 §</b></a>   Satellitsändningar och egensändningar får inte förekomma i samma kanal eller i en kanal i vilken vidaresändningar med stöd av 5 a §
första stycket radiolagen (1966:755) förekommer. Ett lokalt kabelsändarföretag och envar som har fått sändningsrätt genom upplåtelse skall bedriva sina egensändningar i särskilda kanaler.<p><a name="P22S2"></a></p>

Egensändningar inom ett tillståndsområde får inte innehålla vidaresända radioprogram som vid samma tillfälle vidaresänds inom ett annat tillståndsområde utanför kommunen eller det större tillståndsområde som kabelnämnden kan ha fastställt. <i>Lag (1986:1216)</i>.<p><a name="P22S3"></a></p><h4 name="Återkallelse av tillstånd i vissa fall, m.m."><a name="Återkallelse av tillstånd i vissa fall, m.m.">Återkallelse av tillstånd i vissa fall, m.m.</a></h4><p><a name="P22S4"></a></p><a class="paragraf" name="P23"><b>23 §</b></a>   Kabelnämnden får återkalla ett tillstånd om tillståndshavaren<br />
   1. inte längre uppfyller det krav som gäller enligt 5 § 1 eller 2,<br />
   2. har brutit mot föreskrifterna i 16 §, 20 § första stycket, 21 §
första stycket, 22 § eller 26 §,<br />
3, inte betalar avgift i ärende om lokala kabelsändningar inom föreskriven tid och har förelagts att betala avgift vid påföljd att tillståndet annars kan återkallas.<p><a name="P23S2"></a></p>

Tillstånd till egensändningar får vidare återkallas om tillståndshavaren<br />
   1. har medgett kommersiell reklam i sändningarna eller gjort reklam för egen kommersiell verksamhet i dessa,<br />
   2. har sänt program eller programinslag mot ersättning i pengar eller annan egendom som ställts till förfogande på villkor att programmet eller inslaget sänds,<br />
   3. har bedrivit sändningar utan att behörig programutgivare funnits.<p><a name="P23S3"></a></p>

När ett tillstånd återkallas på grund av att tillståndshavaren har brutit mot föreskrifterna i 20 § första stycket eller 22 §, får kabelnämnden bestämma en tid om högst ett år inom vilken nytt tillstånd inte får ges. Detsamma gäller när ett tillstånd återkallas enligt andra stycket 1 eller 2. <i>Lag (1985:1056)</i>.<p><a name="P23S4"></a></p><a class="paragraf" name="P24"><b>24 §</b></a>   Fortsatt vidaresändning av en programkanal från satellit får förbjudas för en tid av högst ett år om det i programkanalen under en längre tid och i betydande omfattning har förekommit sådan kommersiell reklam som måste anses riktad särskilt till svenska konsumenter.<p><a name="P24S2"></a></p>

Ett förbud får dock meddelas endast om det med hänsyn till sändningarnas art och programkanalens karaktär och inriktning bedöms att ett förbud för programkanalen är godtagbart från yttrandefrihets-
och informationsfrihetssynpunkt. <i>Lag (1985:1056)</i>.<p><a name="P24S3"></a></p><a class="paragraf" name="P25"><b>25 §</b></a>   Kabelnämnden får besluta att den som bedriver egensändningar i en upplåten kanal skall upphöra med sändningarna om han<br />
   1. inte längre uppfyller kraven enligt 16 § andra stycket,<br />
   2. har brutit mot 22 §,<br />
   3. har medgett kommersiell reklam eller gjort reklam för egen kommersiell verksamhet i sändningarna eller<br />
   4. har sänt program eller programinslag mot ersättning i pengar eller annan egendom som ställts till förfogande på villkor att programmet eller inslaget sänds eller<br />
   5. har bedrivit sändningar utan att behörig programutgivare funnits.<p><a name="P25S2"></a></p>

Ett beslut enligt 2, 3 eller 4 får avse en tid av högst ett år. <i>Lag
(1985:1056)</i>.<p><a name="P25S3"></a></p><a class="paragraf" name="P26"><b>26 §</b></a>   Har med stöd av 25 § denna lag eller 12 § andra stycket lagen
(1985:1057) om ansvarighet för lokala kabelsändningar förordnats att den som bedriver egensändningar i en upplåten kanal skall upphöra med sändningarna, skall tillståndshavaren genast se till att sändningarna upphör. Han får inte medge att sändningarna återupptas under den tid som förordnandet gäller. <i>Lag (1985:1056)</i>.<p><a name="P26S2"></a></p><a class="paragraf" name="P27"><b>27 §</b></a>   I lagen (1985:1057) om ansvarighet för lokala kabelsändningar finns ytterligare bestämmelser om inskränkningar i rätten att sända enligt denna lag. <i>Lag (1985:1056)</i>.<p><a name="P27S2"></a></p>

Kabelnämndens verksamhet m. m.<p><a name="P27S3"></a></p><a class="paragraf" name="P28"><b>28 §</b></a>   Kabelnämndens ordförande och vice ordförande skall vara lagfarna och erfarna i domarvärv. <i>Lag (1985:1056)</i>.<p><a name="P28S2"></a></p><a class="paragraf" name="P29"><b>29 §</b></a>   Om avgifter i ärenden om lokala kabelsändningar gäller särskilda bestämmelser. <i>Lag (1985:1056)</i>.<p><a name="P29S2"></a></p><a class="paragraf" name="P30"><b>30 §</b></a>   Kabelnämnden skall, i den utsträckning som behövs för efterhandsgranskning av programkanaler från satelliter som vidaresänds i landet, se till att programkanalerna spelas in och att inspelningarna bevaras. <i>Lag (1985:1056)</i>.<p><a name="P30S2"></a></p><a class="paragraf" name="P31"><b>31 §</b></a>   Den som bedriver egensändningar skall på uppmaning av kabelnämnden tillställa nämnden sådan inspelning som avses i 9 § lagen
(1985:1057) om ansvarighet för lokala kabelsändningar. Om han inte rättar sig efter en sådan uppmaning kan nämnden förelägga vite.<br /><i>Lag (1985:1056)</i>.<p><a name="P31S2"></a></p><a class="paragraf" name="P32"><b>32 §</b></a>   Kabelnämndens beslut enligt 5, 7, 8, 12 och 13 §§, 20 § andra stycket, samt 23, 24 och 25 §§ får överklagas hos kammarrätten genom besvär. Andra beslut som kabelnämnden fattar enligt denna lag får ej överklagas.<p><a name="P32S2"></a></p>

Beslut enligt denna lag gäller omedelbart, om inte annat förordnas.<br /><i>Lag (1985:1056)</i>.<p><a name="P32S3"></a></p><br /><h3 name="overgang"><a name="overgang">Övergångsbestämmelser</a></h3>
1985:1056<br />
   1. Denna lag träder i kraft den 1 januari 1986.<br />
   2. Tillstånd enligt lagen får inte ges för tid under vilken sökanden bedriver sändningar med stöd av lagen (1984:115) om försöksverksamhet med särskild trådsändning. Den som bedriver sådana sändningar får ej heller medverka i ett lokalt kabelsändarföretags egensändningar eller själv bedriva egensändningar i upplåtna kanaler.<br />
   3. Sammanslutning som bedriver sändningar, för vilka bestämmelserna i lagen (1978:479) om försöksverksamhet med närradio gäller, får inte samtidigt medverka i ett lokalt kabelsändarföretags egensändningar eller bedriva egensändningar i upplåtna kanaler.<p><a name="P32S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>