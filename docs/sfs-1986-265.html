<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1986:265) om exportkreditgaranti
 - SFS sfs-1986-265</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1986:265) om exportkreditgaranti
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1986:265</span> •
                <span><strong>Utfärdad:</strong> 1986-05-22</span>
            </div>
        </header>

        <main class="law-content">
            <h2>Förordning (1986:265) om exportkreditgaranti
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1986:265<br />

<b>Departement/myndighet</b>:   
Utrikesdepartementet UDH <br />  

<b>Utfärdad</b>:   
1986-05-22 <br />  


<b>Upphävd</b>: 
1990-05-01<br />

<b>Författningen har upphävts genom</b>: 
SFS 1990:113<br />


<b>Ändringsregister</b>:   
<a href="http://rkrattsbaser.gov.se/sfsr?bet=1986:265">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1986:265">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   För täckning av förlust i samband med export av varor och tjänster  eller lagerhållning utomlands får statsgaranti (exportkreditgaranti)  beviljas enligt denna förordning. <p><a name="P1S2"></a></p>

Med export av tjänster avses <br />
   1. överlåtelse eller upplåtelse till utlandet av  tillverkningsrättigheter, rätten till uppfinningar eller metoder för  framställning av varor, <br />
   2. överlåtelse eller upplåtelse till utlandet av tekniskt, medicinskt  eller administrativt kunnande eller resultat av konsultativ verksamhet  eller liknande tjänster, <br />
   3. utförande av entreprenadarbete utomlands, <br />
   4. uthyrning av varor till utlandet, om uthyrningen kan jämställas med  försäljning. <p><a name="P1S3"></a></p><a class="paragraf" name="P2"><b>2 §</b></a>   Exportkreditgaranti får beviljas en näringsidkare för täckning av  förlust <br />
   1. i samband med av honom slutet avtal om export, <br />
   2. i samband med lagerhållning utomlands av varor för försäljning eller  av egendom avsedd att användas i samband med näringsidkarens fullgörande  av sådant avtal om entreprenadarbete, konsultuppdrag eller liknande  tjänster, som kan bli föremål för exportkreditgaranti, <br />
   3. avseende sådan fordran i samband med export som näringsidkaren  förvärvat genom köp från exportör i Sverige, <br />
   4. i samband med ianspråktagande av säkerhet som näringsidkaren ställt  eller låtit ställa för fullföljande av anbud, leverans eller betalning. <p><a name="P2S2"></a></p><a class="paragraf" name="P3"><b>3 §</b></a>   Exportkreditgaranti får även lämnas <br />
   1. en långivare för täckning av förlust avseende lån i samband med  export eller lagerhållning utomlands, <br />
   2. den som ställt säkerhet för en näringsidkare för fullföljande av  anbud, leverans eller betalning, för täckning av förlust i samband med  ianspråktagande av den ställda säkerheten. <p><a name="P3S2"></a></p><a class="paragraf" name="P4"><b>4 §</b></a>   Garanti enligt 2 eller 3 § får inte utan medgivande av regeringen  beviljas någon som inte är verksam i Sverige. Garanti som avses i 3 § 1  får dock beviljas för lån, som lämnas av en utländsk bank eller en annan  utländsk långivare. Vidare får garanti beviljas ett utländskt  garantiinstitut inom ramen för ömsesidigt verkande återförsäkringsavtal. <p><a name="P4S2"></a></p><a class="paragraf" name="P5"><b>5 §</b></a>   Endast om det finns särskilda skäl får garanti beviljas när export  eller lagerhållning avser varor som inte är svenska. Detsamma gäller  export av tjänster som inte är svenska. <p><a name="P5S2"></a></p>

Garanti som avses i 3 § 1 får inte utan medgivande av regeringen  beviljas för lån, som lämnas till en näringsidkare som är verksam i  Sverige. <p><a name="P5S3"></a></p><a class="paragraf" name="P6"><b>6 §</b></a>   Exportkreditgaranti får beviljas endast den som har gjort sig känd  för redbarhet och som kan antas ha förutsättningar att genomföra den  avsedda transaktionen och fullgöra sina skyldigheter som garantitagare. <p><a name="P6S2"></a></p><a class="paragraf" name="P7"><b>7 §</b></a>   Exportkreditgaranti får avse endast sådan förlust, som är föranledd  av <br />
   1. att köpare, låntagare eller annan gäldenär har underlåtit att  fullgöra sina förpliktelser mot garantitagaren, <br />
   2. att en myndighet i utlandet har infört moratorium eller opåräknat  hindrat eller fördröjt export, import eller överföring av betalning  eller vidtagit annan liknande åtgärd, <br />
   3. att en myndighet i utlandet har beslutat om beslag eller liknande  åtgärd, <br />
   4. krig, inre oroligheter, naturkatastrof eller annan utomordentlig  händelse i utlandet. <p><a name="P7S2"></a></p><a class="paragraf" name="P8"><b>8 §</b></a>   Garanti får inte avse sådan förlust enligt 7 § som garantitagaren  själv har föranlett eller medverkat till. <p><a name="P8S2"></a></p>

Garanti får inte omfatta sådana förluster mot vilka skydd kan erhållas  genom sedvanlig transport-, brand- eller stöldförsäkring eller på annat  liknande sätt. <p><a name="P8S3"></a></p>

Om rätten till ersättning på grund av en garanti som har beviljats  enligt 2 § 1 överlåts till någon som säkerhet vid finansiering av den  export som omfattas av garantin, får garantin avse varje utebliven  betalning från köparens sida. <p><a name="P8S4"></a></p><a class="paragraf" name="P9"><b>9 §</b></a>   Exportkreditgaranti får avse täckning av högst 90 procent eller, i  särskilda fall, 95 procent av den uppkomna förlusten. Dock får garanti  för förlust som avses i 8 § tredje stycket avse täckning av hela den  uppkomna förlusten. <p><a name="P9S2"></a></p><a class="paragraf" name="P9a"><b>9 a §</b></a>   Exportkreditgaranti avseende fordran får lämnas i svensk eller  utländsk valuta. <p><a name="P9aS2"></a></p>

Garanti i utländsk valuta får dock lämnas endast i sådan valuta som  vanligen används i exportkrediter. <p><a name="P9aS3"></a></p>

Endast om det finns särskilda skäl får garanti lämnas i utländsk valuta  för kredit med kortare löptid än ett år. Förordning (1986:1019). <p><a name="P9aS4"></a></p><a class="paragraf" name="P10"><b>10 §</b></a>   För exportkreditgaranti skall erläggas en premie, som är avpassad  med hänsyn till olika inverkande omständigheter, såsom  betalningsvillkor, förhållanden i importlandet och risker av annat slag  samt administrationskostnader. För utfästelse om garanti får en avgift  tas ut. <p><a name="P10S2"></a></p><a class="paragraf" name="P11"><b>11 §</b></a>   Ärenden enligt denna förordning prövas av exportkreditnämnden. Om  ett ärende är av större vikt, får nämnden med eget yttrande hänskjuta  ärendet till regeringens prövning. Förordning (1988:1374).<p><a name="P11S2"></a></p><a class="paragraf" name="P12"><b>12 §</b></a>   Beslut av exportkreditnämnden enligt denna förordning får inte  överklagas. <p><a name="P12S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>