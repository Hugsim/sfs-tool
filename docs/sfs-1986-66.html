<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1986:66) om förfarandet vid nedsättning av 
skatt på utdelning och ränta enligt dubbelbeskattningsavtalet 
mellan Sverige och Schweiz
 - SFS sfs-1986-66</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1986:66) om förfarandet vid nedsättning av 
skatt på utdelning och ränta enligt dubbelbeskattningsavtalet 
mellan Sverige och Schweiz
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1986:66</span> •
                <span><strong>Utfärdad:</strong> 1986-01-30</span>
            </div>
        </header>

        <main class="law-content">
            <h2>Förordning (1986:66) om förfarandet vid nedsättning av 
skatt på utdelning och ränta enligt dubbelbeskattningsavtalet 
mellan Sverige och Schweiz
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1986:66<br />

<b>Departement/myndighet</b>:   
Finansdepartementet S4 <br />  

<b>Utfärdad</b>:   
1986-01-30 <br />  


<b>Övrig text</b>:   
Endast den svenska texten är med i bilagan.  <br />  

<b>Upphävd</b>: 
1994-11-01<br />

<b>Författningen har upphävts genom</b>: 
SFS 1994:1332<br />


<b>Ändringsregister</b>:   
<a href="http://rkrattsbaser.gov.se/sfsr?bet=1986:66">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1986:66">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Den överenskommelse som Sverige och Schweiz ingått för att genomföra  artiklarna 10 och 11 i det svensk-schweiziska avtalet den 7 maj 1965 för  undvikande av dubbelbeskattning beträffande skatter på inkomst och  förmögenhet/n1/ skall gälla för Sveriges del. Överenskommelsens innehåll  framgår av bilaga till denna förordning. Förordning (1988:1033).<p><a name="P1S2"></a></p><a class="paragraf" name="P2"><b>2 §</b></a>   Sådan ansökan om partiell återbetalning av schweizisk källskatt som  anges i artikeln 2 punkt 1 i överenskommelsen skall göras på blankett  Form 80. Förordning (1988:1033).<p><a name="P2S2"></a></p><h4 name="Övergångsbestämmelser "><a name="Övergångsbestämmelser ">Övergångsbestämmelser </a></h4><p><a name="P2S3"></a></p>

1986:66 <p><a name="P2S4"></a></p>

Denna förordning träder i kraft den 1 mars 1986, då kungörelsen 
(1967:11) med vissa bestämmelser om kupongskatt för skattskyldiga med  hemvist i Schweiz, m. m. skall upphöra att gälla. <p><a name="P2S5"></a></p>

Ansökan som gjorts före ikraftträdandet handläggs dock enligt äldre  bestämmelser. <p><a name="P2S6"></a></p><h4 name="Bilaga "><a name="Bilaga ">Bilaga </a></h4><p><a name="P2S7"></a></p>

Överenskommelse mellan Sverige och Schweiz för att genomföra  artiklarna 10 och 11 i det svensk-schweiziska avtalet den 7 maj 1965  för undvikande av dubbelbeskattning beträffande skatter på inkomst och  förmögenhet (i det följande benämnt "avtalet") <p><a name="P2S8"></a></p><h4 name="ARTIKEL 1 "><a name="ARTIKEL 1 ">ARTIKEL 1 </a></h4><p><a name="P2S9"></a></p>

Nedsättning genom partiell återbetalning <br />
   1. Den nedsättning av skatt på utdelning och ränta som avses i  artiklarna 10 och 11 genomförs i Schweiz genom återbetalning av en del  av källskattebeloppet. <br />
   2. Denna överenskommelse gäller inte för återbetalning av källskatt  som person med hemvist i Sverige är berättigad till redan enligt  schweizisk federal lagstiftning. <p><a name="P2S10"></a></p><h4 name="ARTIKEL 2 "><a name="ARTIKEL 2 ">ARTIKEL 2 </a></h4><p><a name="P2S11"></a></p>

Ansökningsförfarande <br />
   1. Person med hemvist i Sverige som har anspråk på partiell  återbetalning av källskatt skall ansöka om detta på blankett R 80. <br />
   2. Sökanden skall till riksskatteverket inge ansökan i fyra exemplar  inom tre år från utgången av det kalenderår under vilket utdelningen  eller räntan blev tillgänglig för lyftning. <br />
   3. Uppkommer flera anspråk om återbetalning under samma kalenderår bör  dessa framställas i en ansökan. Anspråk, som hänför sig till flera år,  kan föras samman i en ansökan. <br />
   4. Är ansökan grundad lämnar riksskatteverket sådant intyg som anges  på blanketten och sänder blanketten med intyg till Edsförbundets  skatteförvaltning. <p><a name="P2S12"></a></p><h4 name="ARTIKEL 3 "><a name="ARTIKEL 3 ">ARTIKEL 3 </a></h4><p><a name="P2S13"></a></p>

Handläggning och beslut <br />
   1. Edsförbundets skatteförvaltning prövar grunden för ansökan och dess  riktighet i sak. Om kompletterande uppgifter och handlingar behövs  infordras dessa direkt från sökanden. <br />
   2. Edsförbundets skatteförvaltning meddelar sitt beslut skriftligen  till sökanden och tillställer denne det belopp som skall återbetalas  under den i ansökan angivna adressen. <br />
   3. Avslås en ansökan helt eller delvis skall beslutet jämte motivering  och besvärshänvisning lämnas i rekommenderad försändelse. <br />
   4. Erinringar mot beslut av Edsförbundets skatteförvaltning får göras  inom 30 dagar efter delgivningen av beslutet. Talan mot beslut av  Edsförbundets skatteförvaltning i anledning av erinringarna får föras  genom förvaltningsdomstolsbesvär hos schweiziska förbundsdomstolen i  Lausanne inom 30 dagar efter delgivning av beslutet. <p><a name="P2S14"></a></p><h4 name="ARTIKEL 4 "><a name="ARTIKEL 4 ">ARTIKEL 4 </a></h4><p><a name="P2S15"></a></p>

Formföreskrifter <br />
   1. Till Edsförbundets skatteförvaltning ställda brev och erinringar  från sökande med hemvist i Sverige skall avfattas på ett av de  schweiziska språken (tyska, franska, italienska eller rätoromanska)  eller på engelska språket. <br />
   2. Förvaltningsdomstolsbesvär hos den schweiziska förbundsdomstolen i  Lausanne skall avfattas på ett av de schweiziska språken eller vara  åtföljda av en översättning till ett av dessa språk. <p><a name="P2S16"></a></p>

II. Svensk skatt på utdelning <br />
      A. Kupongskatt på aktieutdelning <p><a name="P2S17"></a></p><h4 name="ARTIKEL 5 "><a name="ARTIKEL 5 ">ARTIKEL 5 </a></h4><p><a name="P2S18"></a></p><h4 name="Nedsättning genom partiell återbetalning "><a name="Nedsättning genom partiell återbetalning ">Nedsättning genom partiell återbetalning </a></h4><p><a name="P2S19"></a></p>

Den nedsättning av svensk kupongskatt på utdelning som avses i artikel 
10 genomförs genom återbetalning av en del av denna skatt. <p><a name="P2S20"></a></p><h4 name="ARTIKEL 6 "><a name="ARTIKEL 6 ">ARTIKEL 6 </a></h4><p><a name="P2S21"></a></p>

Ansökningsförfarande <br />
   1. Person med hemvist i Schweiz som har anspråk på partiell  återbetalning av kupongskatt skall ansöka om detta på blankett R-Sv 1 
(800). <br />
   2. Sökanden skall till behörig kantonal myndighet inge ansökan i tre  exemplar inom fem år från utgången av det kalenderår under vilket  utdelningen blev tillgänglig för lyftning. <br />
   3. Uppkommer flera anspråk om återbetalning under samma kalenderår bör  dessa framställas i samma ansökan. Anspråk som hänför sig till flera  år kan föras samman i en ansökan. <br />
   4. Den kantonala skattemyndigheten prövar om förutsättningarna för  återbetalning av svensk skatt föreligger. Är ansökan grundad intygar  den kantonala skattemyndigheten detta på exemplar två och sänder detta  exemplar tillsammans med exemplar tre till Edsförbundets  skatteförvaltning. Det första exemplaret behålls av den kantonala  skattemyndigheten och används i synnerhet för att säkerställa att  schweizisk skatt tas ut på de i ansökan angivna beloppen. <br />
   5. Med anledning av den kantonala skattemyndighetens intyg intygar  Edsförbundets skatteförvaltning på exemplar tre av ansökan, som  vidarebefordras till vederbörlig svensk skattemyndighet, att den  utdelningsberättigade hade hemvist i Schweiz när den i ansökan angivna  inkomsten blev tillgänglig för lyftning. <p><a name="P2S22"></a></p><h4 name="ARTIKEL 7 "><a name="ARTIKEL 7 ">ARTIKEL 7 </a></h4><p><a name="P2S23"></a></p>

Handläggning och beslut <br />
   1. Riksskatteverket prövar grunden för ansökan och dess riktighet i  sak. Om kompletterande uppgifter och handlingar behövs infordras dessa  direkt från sökanden. <br />
   2. Riksskatteverket meddelar sitt beslut skriftligen till sökanden och  tillställer denne det belopp som skall återbetalas under den i ansökan  angivna adressen. <br />
   3. Avslås en ansökan helt eller delvis skall beslutet jämte motivering  och besvärshänvisning lämnas i rekommenderad försändelse. <br />
   4. Mot beslut om återbetalning av kupongskatt kan sökanden anlita de  rättsmedel som enligt svensk rätt gäller i fråga om sådan skatt. <br />
   5. Ränta utgår inte på skattebelopp som återbetalas. <br />
      B. Statlig inkomstskatt på utdelning på andelar i ekonomisk  förening <p><a name="P2S24"></a></p><h4 name="ARTIKEL 8 "><a name="ARTIKEL 8 ">ARTIKEL 8 </a></h4><p><a name="P2S25"></a></p>

Ansökningsförfarande <br />
   1. En person med hemvist i Schweiz, som har rätt till svensk utdelning  på andelar i ekonomisk förening, skall ansöka om begränsning av den  statliga inkomstskatten på blankett R-Sv 2 (801). Ansökan görs i  samband med taxeringen till statlig inkomstskatt, dock senast inom fem  år från utgången av det kalenderår under vilket utdelningen blev  tillgänglig för lyftning. <br />
   2. Ansökan upprättas i tre exemplar och inges till behörig kantonal  skattemyndighet inom den tid som anges i punkt 1. Artikel 6 punkterna 
3--5 i denna överenskommelse äger motsvarande tillämpning, med den  avvikelsen att ett exemplar av ansökan, försett med intyg av  Edsförbundets skatteförvaltning, återställs till sökanden. <p><a name="P2S26"></a></p>

ARTIKEL 9  Handläggning och beslut <br />
   1. Vederbörande svenska skattemyndighet beslutar med stöd av ansökan  om genomförandet av begränsningen av den statliga inkomstskatten.  Artikel 7 punkterna 1 och 3 i denna överenskommelse äger motsvarande  tillämpning. <br />
   2. Talan mot beslut av vederbörande svenska skattemyndighet får föras  av den utdelningsberättigade i den ordning som anges i den svenska  taxeringslagen av den 23 november 1956. <p><a name="P2S27"></a></p><h4 name="ARTIKEL 10 "><a name="ARTIKEL 10 ">ARTIKEL 10 </a></h4><p><a name="P2S28"></a></p>

Formföreskrifter <br />
   1. Till riksskatteverket eller vederbörande svenska skattemyndighet  ställda brev och erinringar från sökande med hemvist i Schweiz får  avfattas på svenska, tyska, franska eller engelska språken. <br />
   2. Besvär i ärenden om kupongskatt eller mot beslut av vederbörande  svenska skattemyndigheter skall avfattas på svenska språket eller vara  åtföljda av en översättning till svenska språket. <p><a name="P2S29"></a></p>

III. Slutbestämmelser <p><a name="P2S30"></a></p><h4 name="ARTIKEL 11 "><a name="ARTIKEL 11 ">ARTIKEL 11 </a></h4><p><a name="P2S31"></a></p>

Ikraftträdande och uppsägning <br />
   1. Denna överenskommelse träder i kraft den 1 mars 1986. <br />
   2. Överenskommelsen ersätter, med verkan från dagen för  ikraftträdandet, överenskommelsen av den 20 december 1966. Ansökningar  som gjorts före denna tidpunkt handläggs enligt överenskommelsen av  den 20 december 1966. <br />
   3. Överenskommelsen kan, om båda parterna är eniga, när som helst  ändras eller kompletteras genom skriftväxling. <br />
   4. Endera parten kan, med iakttagande av en tidsfrist av minst sex  månader, säga upp denna överenskommelse till utgången av ett  kalenderår. <p><a name="P2S32"></a></p><h4 name="Stockholm och Bern den 29 november 1985 "><a name="Stockholm och Bern den 29 november 1985 ">Stockholm och Bern den 29 november 1985 </a></h4><p><a name="P2S33"></a></p>

För finansministern:  Yngve Hallin <p><a name="P2S34"></a></p>

För chefen för Edsförbundets skatteförvaltning:  Lu'thi 
 <p><a name="P2S35"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>