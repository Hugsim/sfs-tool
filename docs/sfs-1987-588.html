<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1987:588) om träfiberråvara
 - SFS sfs-1987-588</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1987:588) om träfiberråvara
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1987:588</span> •
                <span><strong>Utfärdad:</strong> 1987-07-01</span>
            </div>
        </header>

        <main class="law-content">
            <h2>Lag (1987:588) om träfiberråvara
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1987:588<br />

<b>Departement/myndighet</b>:   
Industridepartementet <br />  

<b>Utfärdad</b>:   
1987-07-01 <br />  


<b>Upphävd</b>: 
1993-07-01<br />

<b>Författningen har upphävts genom</b>: 
SFS 1991:1759<br />


<b>Ändringsregister</b>:   
<a href="http://rkrattsbaser.gov.se/sfsr?bet=1987:588">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1987:588">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna lag är tillämplig på användningen av såg- och kutterspån 
(spån) för eldningsändamål. Lagens syfte är att motverka brister inom  träskiveindustrins försörjning med spån. <i>Lag (1991:1759)</i>.<p><a name="P1S2"></a></p><a class="paragraf" name="P2"><b>2 §</b></a>   har upphävts genom <i>lag (1991:1759)</i>.<p><a name="P2S2"></a></p><a class="paragraf" name="P3"><b>3 §</b></a>   Spån får inte utan tillstånd av regeringen eller den myndighet som  regeringen bestämmer användas i eldningsanläggning eller anläggning för  framställning av trädbränsle om användningen av spån uppgår till minst 
10 000 m/n3/ fast mått per kalenderår.<p><a name="P3S2"></a></p>

Regeringen får meddela föreskrifter om undantag från kravet på tillstånd  för sådana fall där prövning inte bedöms nödvändig för att tillgodose  syftet med denna lag. <i>Lag (1991:1759)</i>.<p><a name="P3S3"></a></p><a class="paragraf" name="P4"><b>4 §</b></a>   Ett tillstånd skall avse användning av en viss mängd spån per  kalenderår. Tillståndet får förses med villkor. <i>Lag (1991:1759)</i>.<p><a name="P4S2"></a></p><a class="paragraf" name="P5"><b>5 §</b></a>   Om ett tillstånd under de tre senast förflutna kalenderåren  genomsnittligt har utnyttjats mindre än till 75 procent får tillståndet  inskränkas, dock ej mer än till vad som motsvarar den förväntade  framtida användningen. Har verksamheten vid anläggningen lagts ner får  tillståndet upphävas.<p><a name="P5S2"></a></p>

Beslut enligt denna paragraf meddelas av regeringen eller den myndighet  som regeringen bestämmer.<p><a name="P5S3"></a></p><a class="paragraf" name="P6"><b>6 §</b></a>   Tillsynen över efterlevnaden av denna lag samt föreskrifter och  villkor som har meddelats med stöd av lagen utövas av den myndighet som  regeringen bestämmer (tillsynsmyndigheten).<p><a name="P6S2"></a></p><a class="paragraf" name="P7"><b>7 §</b></a>   På begäran av tillsynsmyndigheten skall innehavaren av en anläggning<br />
   1. lämna myndigheten de upplysningar och tillhandahålla de handlingar  som behövs för tillsynens utövande, och<br />
   2. ge myndigheten tillträde till anläggningen i den omfattning som  behövs för tillsynens utövande.<p><a name="P7S2"></a></p><a class="paragraf" name="P8"><b>8 §</b></a>   Om en begäran enligt 7 § inte följs får tillsynsmyndigheten vid vite  förelägga innehavaren att fullgöra sin skyldighet.<p><a name="P8S2"></a></p><a class="paragraf" name="P9"><b>9 §</b></a>   Tillsynsmyndighetens beslut enligt 7 och 8 §§ får överklagas hos  kammarrätten genom besvär.<p><a name="P9S2"></a></p><a class="paragraf" name="P10"><b>10 §</b></a>   Den som uppsåtligen eller av oaktsamhet använder spån utan  behövligt tillstånd eller bryter mot föreskrift eller villkor som har  meddelats med stöd av denna lag skall dömas till böter eller fängelse i  högst sex månader. <i>Lag (1991:1759)</i>.<p><a name="P10S2"></a></p><a class="paragraf" name="P11"><b>11 §</b></a>   Brott som avses i 10 § får åtalas av allmän åklagare endast om  brottet har anmälts till åtal av tillsynsmyndigheten.<p><a name="P11S2"></a></p><br /><h3 name="overgang"><a name="overgang">Övergångsbestämmelser</a></h3>
1987:588<br />
   1. Denna lag träder i kraft den 1 juli 1987.<br />
   2. För anläggningar som omfattas av 3 §, där verksamheten vid lagens  ikraftträdande bedrivs med tillstånd enligt 136 a § byggnadslagen 
(1947:385), skall tillstånd och villkor som har meddelats enligt  sistnämnda lag i tillämpliga delar anses som meddelade enligt den nya  lagen.<br />
   3. I anläggningar som omfattas av 3 §, där verksamheten vid lagens  ikraftträdande bedrivs utan tillstånd enligt 136 a § byggnadslagen 
(1947:385), får verksamheten bedrivas utan tillstånd så länge  användningen av träfiberråvara inte överstiger användningen under  basåret. Med basår avses det av åren 1973, 1974 och 1975 då användningen  vid anläggningen var högst. Vid anläggningar för framställning av  trädbränsle och vid eldningsanläggningar avses med basår dock det av  åren 1980, 1981 och 1982 då användningen vid anläggningen var högst. I  dessa anläggningar får dock verksamheten, intill utgången av år 1987,  bedrivas utan tillstånd så länge användningen av träfiberråvara inte  överstiger användningen under basåret med mer än 5 000 m/n3/ fast mått.<br />
   4. Föreskrifterna i 136 a § byggnadslagen (1947:385) om  förvaltningsenheter gäller till utgången av år 1987. Förvaltningsenheter  får dock registreras endast om ansökan har gjorts före den nya lagens  ikraftträdande.<p><a name="P11S2"></a></p>

1991:1759<br />
   1. Denna lag träder i kraft den 1 januari 1992.<br />
   2. Tillstånd, som har meddelats enligt 3 § första stycket 1 i dess äldre  lydelse, skall i den utsträckning det anger träfiberråvara i  fortsättningen avse spån.<br />
   3. Lagen (1987:588) om träfiberråvara skall upphöra att gälla vid  utgången av juni 1993.<p><a name="P11S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>