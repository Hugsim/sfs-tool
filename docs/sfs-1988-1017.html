<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1988:1017) om statsbidrag till vissa regionala kollektivtrafikanläggningar m.m. - SFS sfs-1988-1017</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1988:1017) om statsbidrag till vissa regionala kollektivtrafikanläggningar m.m.</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1988:1017</span> •
                <span><strong>Utfärdad:</strong> 1988-10-06</span>
            </div>
        </header>

        <main class="law-content">
            <h2>Förordning (1988:1017) om statsbidrag till vissa regionala kollektivtrafikanläggningar m.m.</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:1017<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
1988-10-06 <br />  


<b>Ändrad</b>:   
t.o.m. SFS 2008:1155<br />  

<b>Upphävd</b>: 
2009-04-14<br />

<b>Författningen har upphävts genom</b>: 
SFS 2009:237<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:1017">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:1017">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om statsbidrag<br />
   1. till trafikhuvudmän enligt lagen (1997:734) om ansvar för viss kollektiv persontrafik för investeringar i regionala kollektivtrafikanläggningar, i rullande materiel för regional kollektiv persontrafik på järnväg, tunnelbana och spårväg samt i fartyg för regional kollektiv person- och godstrafik,<br />
   2. till trafikhuvudmän för åtgärder som ökar tillgängligheten för funktionshindrade resenärer utöver vad som följer av de föreskrifter om handikappanpassning som Vägverket har meddelat med stöd av 4 § förordningen (1980:398) om handikappanpassad kollektivtrafik eller de krav i fråga om tillgänglighet som kan ställas med stöd av plan- och bygglagen (1987:10),<br />
   3. till kommuner för byggande av flygplatsanläggning med annan huvudman än staten,<br />
   4. till kommuner för åtgärder för förbättrad miljö och trafiksäkerhet på kommunala vägar och gator i den mån dessa åtgärder går utöver vad som omfattas av gällande kommunalt ansvar i dessa hänseenden. Förordning (2002:77).<p><a name="P1S2"></a></p><a class="paragraf" name="P2"><b>2 §</b></a>   Bidrag lämnas för<br />
   1. byggande av väg- och gatuanläggningar för regional, och i vissa fall lokal, kollektiv persontrafik som tillgodoser ett allmänt kommunikationsbehov,<br />
   2. byggande av spåranläggningar för regional kollektiv persontrafik som tillgodoser ett allmänt kommunikationsbehov,<br />
   3. byggande av stationer, terminaler, vänthallar, hållplatser och andra liknande anläggningar för trafikanternas trivsel vid regionalt, och i vissa fall lokalt, kollektivt resande,<br />
   4. byggande av flygplatsanläggning som tillgodoser ett allmänt kommunikationsbehov,<br />
   5. transportinformatik eller fysiska åtgärder för förbättrad miljö och trafiksäkerhet på kommunala vägar och gator,<br />
   6. åtgärder för ökad tillgänglighet i kollektivtrafiken för funktionshindrade resenärer i fråga om kollektivtrafikfordon, terminaler, hållplatser eller andra anläggningar i anslutning till dessa samt investeringar i reseinformationsanläggningar som underlättar funktionshindrades resor,<br />
   7. byggande av kajanläggning för regional kollektiv person- och godstrafik som tillgodoser ett allmänt kommunikationsbehov,<br />
   8. investeringar i fartyg för regional kollektiv person- och godstrafik som tillgodoser ett allmänt kommunikationsbehov,<br />
   9. investeringar i rullande materiel för regional kollektiv persontrafik på järnväg, tunnelbana och spårväg.<p><a name="P2S2"></a></p>

Bidrag enligt första stycket 6 lämnas under förutsättning att nödvändig samordning skett mellan en trafikförsörjningsplan för den lokala och regionala linjetrafiken för persontransporter och en trafikförsörjningsplan för färdtjänst och riksfärdtjänst.<p><a name="P2S3"></a></p>

Bidrag enligt första stycket 9 kan lämnas för nyinvesteringar, miljöförbättrande åtgärder i fråga om emission och buller samt hyreskostnader.<p><a name="P2S4"></a></p>

Bidrag till anläggningar, kollektivtrafikfordon och fartyg kan lämnas för nyinvesteringar, förbättringsåtgärder samt hyreskostnader. Förordning (2002:77).<p><a name="P2S5"></a></p><a class="paragraf" name="P3"><b>3 §</b></a>   Bidrag lämnas som investeringsbidrag. Om bidraget helt eller delvis avser järnvägsinvesteringar enligt 2 § första stycket 2, 3 och 9 betalas hela bidraget ut av Banverket.<br />
Övriga bidrag enligt 2 § betalas ut av Vägverket.<br />
Förordning (2002:77).<p><a name="P3S2"></a></p><a class="paragraf" name="P4"><b>4 §</b></a>   Vägverket fördelar anslagna medel på grundval av de planer som upprättas och fastställs enligt förordningen (1997:263) om länsplaner för regional transportinfrastruktur.<p><a name="P4S2"></a></p>

Banverket fördelar anslagna medel på grundval av de planer som upprättas och fastställs enligt förordningen (1989:67) om plan för stomjärnvägar. Förordning (2002:77).<p><a name="P4S3"></a></p><a class="paragraf" name="P5"><b>5 §</b></a>   Bidrag lämnas med 50 procent av kostnaderna.<p><a name="P5S2"></a></p>

För järnvägsinvesteringar enligt 2 § 2, 3 och 9 får Banverket, om det finns särskilda skäl, bestämma att bidrag skall lämnas med 75 procent av kostnaderna.<p><a name="P5S3"></a></p>

För övriga investeringar enligt 2 § får Vägverket, om det finns särskilda skäl, bestämma att bidrag skall lämnas med 75 procent av kostnaderna. Förordning (2002:77).<p><a name="P5S4"></a></p><a class="paragraf" name="P6"><b>6 §</b></a>   I kostnaderna för transportinformatik och fysiska åtgärder för förbättrad miljö och trafiksäkerhet, flygplatsanläggningar, kajanläggningar, väg- och gatuanläggningar för regional kollektiv persontrafik samt stationer, terminaler, vänthallar, hållplatser, informationsanläggningar och andra liknande anläggningar ingår<br />
   1. alla kostnader som är direkt hänförliga till objektet,<br />
   2. ersättningar för mark och intrång,<br />
   3. förvaltningskostnader.<p><a name="P6S2"></a></p>

Om det finns särskilda skäl får Vägverket eller Banverket bestämma att också ersättning för skada skall räknas in i kostnaderna. Förordning (2002:77).<p><a name="P6S3"></a></p><a class="paragraf" name="P7"><b>7 §</b></a>   I byggnadskostnaderna för spåranläggningar ingår<br />
   1. kostnaderna för banvallar, tunnlar, broar och viadukter,<br />
   2. kostnaderna för ballast, sliprar, spår, signal- och säkerhetsanläggningar samt anläggningar för strömförsörjning,<br />
   3. ersättningar för mark och intrång,<br />
   4. förvaltningskostnader.<p><a name="P7S2"></a></p>

Om det finns särskilda skäl får Banverket bestämma att också ersättning för skada skall räknas in i byggnadskostnaderna. Förordning (1992:1473).<p><a name="P7S3"></a></p><a class="paragraf" name="P8"><b>8 §</b></a>   Har upphävts genom förordning (1992:1473).<p><a name="P8S2"></a></p><a class="paragraf" name="P9"><b>9 §</b></a>   De kostnader som skall ligga till grund för beräkning av bidragsbeloppet bestäms av<br />
   1. Vägverket om det är fråga om sådana anläggningar som avses i 2 § 1, 3, 5 och 6 och som inte avser kollektivtrafik på spår,<br />
   2. Banverket om det är fråga om sådana anläggningar och rullande materiel för spårtrafik som avses i 2 § 2, 3 och 9,<br />
   3. Transportstyrelsen om det är fråga om sådana anläggningar som avses i 2 § 4,<br />
   4. Sjöfartsverket om det är fråga om sådana anläggningar och fartyg som avses i 2 § 7 och 8.<p><a name="P9S2"></a></p>

Verken fastställer därefter ett preliminärt bidragsbelopp. När det bidragsberättigande objektet är färdigbyggt, bestämmer verken det slutliga bidragsbeloppet. Förordning (2008:1155).<p><a name="P9S3"></a></p><a class="paragraf" name="P10"><b>10 §</b></a>   Till sådana större objekt som avses i 4 § 3 förordningen
(1997:263) om länsplaner för regional transportinfrastruktur samt objekt enligt 3 § 5 förordningen (1989:67) om plan för stomjärnvägar får bidrag lämnas endast om<br />
   1. objektet tagits upp i en länsplan, eller<br />
   2. objektet tagits upp i planen för stomjärnvägar, och<br />
   3. Vägverket, Banverket, Transportstyrelsen eller Sjöfartsverket fastställt ett preliminärt bidragsbelopp, såvida inte verken meddelat särskilt tillstånd att påbörja arbetena dessförinnan.<p><a name="P10S2"></a></p>

Om det finns särskilda skäl, kan regeringen medge undantag från första stycket. Förordning (2008:1155).<p><a name="P10S3"></a></p><a class="paragraf" name="P11"><b>11 §</b></a>   Bidrag skall betalas ut allteftersom byggnadsarbetet fortgår. Förordning (1997:259).<p><a name="P11S2"></a></p><a class="paragraf" name="P12"><b>12 §</b></a>   Har upphävts genom förordning (1992:1473).<p><a name="P12S2"></a></p><a class="paragraf" name="P13"><b>13 §</b></a>   Har upphävts genom förordning (1992:1473).<p><a name="P13S2"></a></p><a class="paragraf" name="P14"><b>14 §</b></a>   Har upphävts genom förordning (1992:1473).<p><a name="P14S2"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P14S3"></a></p><a class="paragraf" name="P15"><b>15 §</b></a>   Banverket får meddela föreskrifter för bidrag som avser sådana anläggningar och rullande materiel som avses i 2 § 9.<br />
Föreskrifterna ska meddelas efter samråd med Vägverket.<p><a name="P15S2"></a></p>

Övriga föreskrifter om tillämpningen av denna förordning får meddelas av Vägverket. Föreskrifter som avser sådana åtgärder som avses i 2 § 6 ska meddelas efter samråd med Banverket, Transportstyrelsen och Sjöfartsverket. Föreskrifter som avser sådana anäggningar som avses i 2 § 4 ska meddelas efter samråd med Transportstyrelsen och föreskrifter som avser sådana anläggningar eller fartyg som avses i 2 § 7 och 8 ska meddelas efter samråd med Sjöfartsverket. Förordning (2008:1155).<p><a name="P15S3"></a></p><h4 name="Tillsyn"><a name="Tillsyn">Tillsyn</a></h4><p><a name="P15S4"></a></p><a class="paragraf" name="P16"><b>16 §</b></a>   Banverket skall se till att bidrag till sådana anläggningar och rullande materiel som avses i 2 § 2, 3 och 9 används på lämpligt sätt och för avsedda ändamål. Tillsynen skall ske i samråd med Vägverket.<p><a name="P16S2"></a></p>

Vägverket skall se till att övriga bidrag som lämnas enligt denna förordning används på lämpligt sätt och för avsedda ändamål. Vid bidrag till åtgärder som avses i 2 § 6 skall tillsynen ske i samråd med Banverket, Transportstyrelsen och Sjöfartsverket. När det gäller bidrag till sådana anläggningar som avses i 2 § 4 skall tillsynen ske i samråd med Transportstyrelsen. När det gäller bidrag till sådana anläggningar och fartyg som avses i 2 § 7 och 8 skall tillsynen ske i samråd med Sjöfartsverket. Förordning (2008:1155).<p><a name="P16S3"></a></p><h4 name="Överklagande"><a name="Överklagande">Överklagande</a></h4><p><a name="P16S4"></a></p><a class="paragraf" name="P17"><b>17 §</b></a>   Vägverkets, Banverkets, Transportstyrelsens och  Sjöfartsverkets beslut enligt denna förordning får överklagas  hos regeringen. Förordning (2008:1155).<p><a name="P17S2"></a></p><br /><h3 name="overgang"><a name="overgang">Övergångsbestämmelser</a></h3>
1988:1017<p><a name="P17S2"></a></p>

Denna förordning träder i kraft den 1 januari 1989, då förordningen
(1982:853) om statsbidrag till väg- och gatuhållning m. m. skall upphöra att gälla.<p><a name="P17S3"></a></p>

Den upphävda förordningen gäller dock fortfarande<br />
   1. för sådana byggnadsobjekt för vilka byggnadsbidrag har betalats ut första gången före den 1 januari 1989,<br />
   2. för driftbidrag som avser år 1988.<p><a name="P17S4"></a></p>

1992:1473<p><a name="P17S5"></a></p>

Denna förordning träder i kraft den 1 januari 1993.<p><a name="P17S6"></a></p>

Äldre föreskrifter gäller fortfarande<br />
   1. för sådana objekt för vilket byggnadsbidrag har beviljats före utgången av år 1992,<br />
   2. för driftbidrag som avser år 1992,<br />
   3. för driftbidrag enligt den upphävda 12 § andra stycket.<p><a name="P17S7"></a></p>

1993:1094<p><a name="P17S8"></a></p>

Denna förordning träder i kraft den 1 december 1993 och tillämpas även på sådana projekt för bärighetshöjande åtgärder för vilka byggnadsbidrag  beviljats dessförinnan.<p><a name="P17S9"></a></p>

1997:259<p><a name="P17S10"></a></p>

Denna förordning träder i kraft den 1 juli 1997. 4 § i dess äldre lydelse skall dock fortfarande gälla till dess att de planer som anges i paragrafen ersatts av fastställd länsplan enligt förordningen (1997:263) om länsplaner för regional transportinfrastruktur.<p><a name="P17S11"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>