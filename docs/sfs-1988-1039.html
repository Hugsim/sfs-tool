<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Efterforskningsförordning (1988:1039)
 - SFS sfs-1988-1039</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Efterforskningsförordning (1988:1039)
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1988:1039</span> •
                <span><strong>Utfärdad:</strong> 1988-09-22</span>
            </div>
        </header>

        <main class="law-content">
            <h2>Efterforskningsförordning (1988:1039)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:1039<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
1988-09-22 <br />  


<b>Upphävd</b>: 
1997-01-01<br />

<b>Författningen har upphävts genom</b>: 
SFS 1996:1475<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:1039">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:1039">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Efterforskning"><a name="Efterforskning">Efterforskning</a></h4><p><a name="S2"></a></p><a class="paragraf" name="P1"><b>1 §</b></a>   Efterforskning enligt denna förordning är att ta emot, samla in, ställa samman, vidarebefordra och lämna ut uppgifter om identitet, vistelseort, hälsotillstånd och liknande förhållanden i fråga om följande personer.<br />
   1. Personer som är i Sveriges våld eller finns inom ett område under svensk kontroll och som är skyddade enligt Genèvekonventionerna den 12 augusti 1949 rörande skydd för offren i internationella väpnade konflikter eller tilläggsprotokollen till konventionerna.<br />
   2. Svenska medborgare som finns utanför Sverige eller i en ockuperad del av Sverige och där är skyddade enligt konventionerna eller tilläggsprotokollen.<br />
   3. Personer som på grund av en väpnad konflikt eller annan politisk händelse har förlorat förbindelserna med sina närstående och som har anknytning till Sverige.<p><a name="P1S2"></a></p>

Efterforskningen kan också avse en avliden person. I sådant fall ingår i efterforskningen också att sända hem kvarlevorna och tillhörigheterna efter en person som har avlidit i Sverige men hade sin hemvist utom Sverige, om det behövs och inte föreskrivs något annat.<p><a name="P1S3"></a></p>

Om Sverige har åtagit sig att vara skyddsmakt för en annan stat, skall i den mån det är möjligt denna förordning gälla också personer med anknytning till den staten. Förordning (1992:537).<p><a name="P1S4"></a></p><h4 name="Efterforskningsbyrån för krigsfångar och civilinternerade"><a name="Efterforskningsbyrån för krigsfångar och civilinternerade">Efterforskningsbyrån för krigsfångar och civilinternerade</a></h4><p><a name="P1S5"></a></p><a class="paragraf" name="P2"><b>2 §</b></a>   Under krig eller annan väpnad konflikt som Sverige deltar i skall, från den tidpunkt som regeringen bestämmer, efterforskning bedrivas av efterforskningsbyrån för krigsfångar och civilinternerade eller under dess ledning.<p><a name="P2S2"></a></p>

Också i andra fall när det behövs statlig efterforskning kan regeringen förordna att efterforskningsbyrån skall träda i verksamhet.<p><a name="P2S3"></a></p>

Regeringen föreskriver när efterforskningsbyrån skall upphöra med sin verksamhet.<p><a name="P2S4"></a></p><a class="paragraf" name="P3"><b>3 §</b></a>   Verksamheten vid efterforskningsbyrån skall ordnas så, att uppgifter om personer i Sveriges våld eller med uppehållsplats inom områden under svensk kontroll kan vidarebefordras till personens hemland och att uppgifter om svenska medborgare eller personer med hemvist i Sverige kan lämnas till närstående i Sverige.<p><a name="P3S2"></a></p><a class="paragraf" name="P4"><b>4 §</b></a>   För efterforskningsbyrån skall gälla artikel 122 i Genévekonventionen den 12 augusti 1949 angående krigsfångars behandling och artiklarna 137--139 i Genévekonventionen den 12 augusti 1949 angående skydd för civilpersoner under krigstid. (Konventionerna har publicerats i Sveriges överenskommelser med främmande makter, SÖ 1953:16 respektive 1953:17.)<p><a name="P4S2"></a></p><h4 name="Delegationen för planläggning av efterforskningsbyråns verksamhet"><a name="Delegationen för planläggning av efterforskningsbyråns verksamhet">Delegationen för planläggning av efterforskningsbyråns verksamhet</a></h4><p><a name="P4S3"></a></p><a class="paragraf" name="P5"><b>5 §</b></a>   När efterforskningsbyrån inte är i verksamhet eller om regeringen särskilt föreskriver det, skall det finnas en delegation för planläggning av efterforskningsbyråns verksamhet.<p><a name="P5S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P5S3"></a></p><a class="paragraf" name="P6"><b>6 §</b></a>   Följande bestämmelser i verksförordningen (1995:1322) skall tillämpas på såväl efterforskningsbyrån som delegationen:<p><a name="P6S2"></a></p>

6-9 §§ om myndighetschefens ansvar och uppgifter,<br />
18 § om interna föreskrifter,<br />
24 och 25 §§ om föredragning,<br />
26 § om vem som får begära in förklaringar m.m.,<br />
27 och 28 §§ om myndighetens regelgivning,<br />
29 § om inhämtande av uppgifter m.m.,<br />
31 § om myndighetens beslut,<br />
35 § om överklagande. Förordning (1996:121).<p><a name="P6S3"></a></p><h4 name="Efterforskningsbyråns ledning"><a name="Efterforskningsbyråns ledning">Efterforskningsbyråns ledning</a></h4><p><a name="P6S4"></a></p><a class="paragraf" name="P7"><b>7 §</b></a>   Efterforskningsbyrån leds av en chef.<p><a name="P7S2"></a></p>

När chefen inte är i tjänst sköts hans uppgifter av den tjänsteman som han bestämmer.<p><a name="P7S3"></a></p><h4 name="Efterforskningsbyråns organisation"><a name="Efterforskningsbyråns organisation">Efterforskningsbyråns organisation</a></h4><p><a name="P7S4"></a></p><a class="paragraf" name="P8"><b>8 §</b></a>   Inom efterforskningsbyrån finns två avdelningar.<p><a name="P8S2"></a></p>

Varje avdelning leds av en chef.<p><a name="P8S3"></a></p>

Delegationens sammansättning m. m.<p><a name="P8S4"></a></p><a class="paragraf" name="P9"><b>9 §</b></a>   Delegationen består av chefen för efterforskningsbyrån, cheferna för efterforskningsbyråns avdelningar och högst sju andra ledamöter.<br />
Efterforskningsbyråns chef är delegationens ordförande och en av de andra ledamöterna är vice ordförande.<p><a name="P9S2"></a></p>

Delegationen är beslutför när ordföranden och minst hälften av de andra ledamöterna är närvarande.<p><a name="P9S3"></a></p><h4 name="Biträde åt efterforskningsbyrån och delegationen"><a name="Biträde åt efterforskningsbyrån och delegationen">Biträde åt efterforskningsbyrån och delegationen</a></h4><p><a name="P9S4"></a></p><a class="paragraf" name="P10"><b>10 §</b></a>   I den utsträckning regeringen och Svenska röda korset avtalar om det, lämnar Svenska röda korset efterforskningsbyrån och delegationen biträde. Förordning (1992:537).<p><a name="P10S2"></a></p>

Tjänstetillsättningar m. m.<p><a name="P10S3"></a></p><a class="paragraf" name="P11"><b>11 §</b></a>   Efterforskningsbyråns chef förordnas av regeringen för en bestämd tid.<p><a name="P11S2"></a></p>

Tjänsterna som chef för efterforskningsbyråns avdelningar tillsätts av regeringen efter anmälan av efterforskningsbyråns chef.<p><a name="P11S3"></a></p>

Andra tjänster tillsätts av efterforskningsbyrån eller, då denna inte är i verksamhet, av delegationen.<p><a name="P11S4"></a></p><a class="paragraf" name="P12"><b>12 §</b></a>   Andra ledamöter i delegationen än efterforskningsbyråns chef och cheferna för efterforskningsbyråns avdelningar utses av regeringen för en bestämd tid.<p><a name="P12S2"></a></p>

Delegationen utser inom sig en vice ordförande.<p><a name="P12S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>