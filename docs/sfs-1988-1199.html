<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1988:1199) med instruktion för
Polarforskningssekretariatet
 - SFS sfs-1988-1199</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1988:1199) med instruktion för
Polarforskningssekretariatet
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1988:1199</span> •
                <span><strong>Utfärdad:</strong> 1988-11-17</span>
            </div>
        </header>

        <main class="law-content">
            <h2>Förordning (1988:1199) med instruktion för
Polarforskningssekretariatet
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:1199<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1988-11-17 <br />  


<b>Ändrad</b>:   
t.o.m. SFS 1993:1161<br />  

<b>Upphävd</b>: 
1996-07-01<br />

<b>Författningen har upphävts genom</b>: 
SFS 1996:649<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:1199">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:1199">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Polarforskningssekretariatet har till uppgift att främja och samordna svensk polarforskning och utvecklingsverksamhet med anknytning därtill.<p><a name="P1S2"></a></p><a class="paragraf" name="P2"><b>2 §</b></a>   Sekretariatet skall särskilt<br />
   1. planera forskning och utvecklingsarbete med inriktning på polarområdena,<br />
   2. organisera och genomföra expeditioner till polarområdena,<br />
   3. fortlöpande följa nationell och internationell forskning och utvecklingsverksamhet avseende polarområdena,<br />
   4. främja en ökad förståelse och ett förbättrat skydd för miljön i polarområdena genom forsknings- och utvecklingsprogram,<br />
   5. bistå med erforderlig expertis vid internationella förhandlingar och internationellt samarbete.<p><a name="P2S2"></a></p><a class="paragraf" name="P3"><b>3 §</b></a>   Sekretariatet skall i sitt arbete samverka med myndigheter, andra organ och organisationer, vars verksamhet har anknytning till polarforskning.<p><a name="P3S2"></a></p>

Sekretariatet bör vid behandling av forskningsfrågor inhämta råd från Vetenskapsakademiens polarforskningskommitte' samt samverka med naturvetenskapliga forskningsrådet och andra organ som finansierar forskning.<p><a name="P3S3"></a></p>

Sekretariatet bör i frågor med teknisk och industriell inriktning samverka med organisationer och företag som har kompetens och verksamhet inom arktisk teknik.<p><a name="P3S4"></a></p><h4 name="Styrelsen"><a name="Styrelsen">Styrelsen</a></h4><p><a name="P3S5"></a></p><a class="paragraf" name="P4"><b>4 §</b></a>   Sekretariatet leds av en styrelse. Den består av ordförande, vice ordförande, sekretariatets föreståndare och fyra andra ledamöter.<br />
Förordning (1993:1161).<p><a name="P4S2"></a></p><h4 name="Organisation"><a name="Organisation">Organisation</a></h4><p><a name="P4S3"></a></p><a class="paragraf" name="P5"><b>5 §</b></a>   Hos sekretariatet finns en föreståndare, som svarar för den löpande verksamheten enligt de riktlinjer och direktiv som styrelsen beslutar.<p><a name="P5S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P5S3"></a></p><a class="paragraf" name="P6"><b>6 §</b></a>   Följande bestämmelser i verksförordningen (1987:1100) skall tillämpas på sekretariatet:<p><a name="P6S2"></a></p>

14 och 15 §§ om myndighetens regelgivning,<br />
16 § om interna föreskrifter,<br />
27 § om rätt att besluta i vissa frågor,<br />
29 § om myndighetens beslut.<p><a name="P6S3"></a></p><a class="paragraf" name="P7"><b>7 §</b></a>   Styrelsen har det ansvar för verksamheten och de uppgifter som anges i 4--7, 9, 10 och 13 §§ verksförordningen (1987:1100).<p><a name="P7S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P7S3"></a></p><a class="paragraf" name="P8"><b>8 §</b></a>   Styrelsen är beslutför när minst fyra ledamöter, däribland ordföranden eller vice ordföranden, är närvarande.<p><a name="P8S2"></a></p>

När ärenden av större vikt handläggs skall om möjligt samtliga ledamöter vara närvarande. Förordning (1993:1161).<p><a name="P8S3"></a></p><a class="paragraf" name="P9"><b>9 §</b></a>   Om ett ärende är så brådskande att styrelsen inte hinner sammanträda för att behandla det, avgörs ärendet genom meddelanden mellan ordföranden och minst så många ledamöter som behövs för beslutförhet.<p><a name="P9S2"></a></p>

Om detta förfarande inte är lämpligt får ordföranden avgöra ärendet. Ett sådant beslut skall anmälas vid nästa sammanträde med styrelsen.<p><a name="P9S3"></a></p><a class="paragraf" name="P10"><b>10 §</b></a>   Styrelsen får i arbetsordningen eller i särskilda beslut lämna över till föreståndaren att avgöra ärenden som är av det slaget att de inte behöver prövas av styrelsen.<p><a name="P10S2"></a></p><a class="paragraf" name="P11"><b>11 §</b></a>   Ärendena avgörs efter föredragning.<p><a name="P11S2"></a></p>

I arbetsordningen eller i särskilda beslut får det dock medges att ärenden som avgörs av föreståndaren inte behöver föredras.<p><a name="P11S3"></a></p><h4 name="Tjänstetillsättningar"><a name="Tjänstetillsättningar">Tjänstetillsättningar</a></h4><p><a name="P11S4"></a></p><a class="paragraf" name="P12"><b>12 §</b></a>   Ordföranden, vice ordföranden och andra styrelseledamöter än föreståndaren förordnas av regeringen för högst tre år.<br />
Förordning (1993:1161).<p><a name="P12S2"></a></p><a class="paragraf" name="P13"><b>13 §</b></a>   Föreståndaren förordnas av regeringen. Andra tjänster tillsätts av sekretariatet.<p><a name="P13S2"></a></p><h4 name="Bisysslor"><a name="Bisysslor">Bisysslor</a></h4><p><a name="P13S3"></a></p><a class="paragraf" name="P14"><b>14 §</b></a>   Besked om bisyssla enligt 37 § andra stycket anställningsförordningen (1965:601) lämnas av styrelsen även i fråga om föreståndaren.<p><a name="P14S2"></a></p><h4 name="Överklagande"><a name="Överklagande">Överklagande</a></h4><p><a name="P14S3"></a></p><a class="paragraf" name="P15"><b>15 §</b></a>   Sekretariatets beslut att bevilja eller avslå ansökan om medel får inte överklagas. I övrigt gäller om överklagande 30 § verksförordningen
(1987:1100).<p><a name="P15S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>