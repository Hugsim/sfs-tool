<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1988:314) med instruktion för 
statens industriverk
 - SFS sfs-1988-314</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1988:314) med instruktion för 
statens industriverk
</h1>
            <div class="meta-info">
                <span><strong>SFS:</strong> 1988:314</span> •
                <span><strong>Utfärdad:</strong> 1988-05-19</span>
            </div>
        </header>

        <main class="law-content">
            <h2>Förordning (1988:314) med instruktion för 
statens industriverk
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:314<br />

<b>Departement/myndighet</b>:   
Industridepartementet <br />  

<b>Utfärdad</b>:   
1988-05-19 <br />  


<b>Upphävd</b>: 
1991-07-01<br />

<b>Författningen har upphävts genom</b>: 
SFS 1991:960<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:314">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:314">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Statens industriverk är central förvaltningsmyndighet för frågor som rör industri och hantverk. Verket kan även ta upp frågor som inte direkt hänför sig till nämnda näringar men ändå är av betydelse för dessa från näringspolitisk synpunkt.<p><a name="P1S2"></a></p><a class="paragraf" name="P2"><b>2 §</b></a>   Industriverket är central förvaltningsmyndighet för det regionalpolitiska stödet till näringslivet.<p><a name="P2S2"></a></p><a class="paragraf" name="P3"><b>3 §</b></a>   Industriverket utövar statens huvudmannaansvar för den regionala utvecklingsfonden i varje län. Verket svarar därvid för service till sådan fond i frågor med anknytning till statens näringspolitik.<p><a name="P3S2"></a></p><a class="paragraf" name="P4"><b>4 §</b></a>   Industriverket skall särskilt<br />
   1. främja industrins omvandling och tillväxt genom utredningsverksamhet, industripolitiskt stöd och företagsutvecklande insatser,<br />
   2. bidra till en balanserad regional utveckling genom regionalpolitiskt finansiellt stöd och särskilda insatser i anslutning härtill.<p><a name="P4S2"></a></p><a class="paragraf" name="P5"><b>5 §</b></a>   För att främja industrins omvandling och tillväxt skall verket särskilt<br />
   1. göra problemidentifierande utredningar och avge yttranden i industripolitiska frågor samt följa den internationella utvecklingen på det industriella området,<br />
   2. handlägga ärenden om finansiellt stöd för att främja näringar som avses i 1 § i den mån detta inte skall göras av någon annan myndighet eller regional utvecklingsfond,<br />
   3. insamla, bearbeta och sprida kunskaper och erfarenheter i tekniska, administrativa, kommersiella och ekonomiska frågor av betydelse för utvecklingen inom näringslivet,<br />
   4. lämna stöd till kursverksamhet eller på annat sätt främja utbildning som syftar till förertagsutveckling,<br />
   5. ta initiativ till och verka för samordning av statliga industripolitiska stöd- och utvecklingsinsatser och på särskilda uppdrag samordna sådana insatser inom specifika områden,<br />
   6. fortlöpande följa upp och bedöma effekterna av verkets insatser för industriell omvandling och tillväxt,<br />
   7. inom sitt verksamhetsområde tillhandahålla underlag för tillämpningen av plan- och bygglagen (1987:10) och lagen (1987:12) om hushållning med naturresurser m. m.<p><a name="P5S2"></a></p><a class="paragraf" name="P6"><b>6 §</b></a>   För att bidra till en balanserad regional utveckling skall verket särskilt<br />
   1. handlägga ärenden om regionalpolitiskt stöd till näringslivet,<br />
   2. svara för information och rådgivning till företag om regionalpolitiskt stöd, svara för lokaliseringssamråd med företag inom den privata tjänste- och servicesektorn samt i övrigt lämna råd och upplysningar om näringslivets lokalisering,<br />
   3. främja sysselsättningen i de regionalpolitiska stödområdena genom särskilda insatser och projekt riktade till näringslivet,<br />
   4. följa och analysera den regionala utvecklingen och svara för utredningar i regionalpolitiska frågor.<p><a name="P6S2"></a></p><a class="paragraf" name="P7"><b>7 §</b></a>   Industriverket skall fortlöpande följa utvecklingen inom varvs- och sjöfartsområdena samt enligt särskilda föreskrifter handlägga ärenden om stöd till fartygsfinansiering.<p><a name="P7S2"></a></p><a class="paragraf" name="P8"><b>8 §</b></a>   Verket skall enligt särskilda föreskrifter handlägga vissa ärenden om investeringsfonder, arbetsmiljöfonder och förnyelsefonder.<p><a name="P8S2"></a></p><a class="paragraf" name="P9"><b>9 §</b></a>   Verket skall svara för nämndens för hemslöjdsfrågor medelsförvaltning och personaladministration samt lämna nämnden det biträde i övrigt som behövs för dess verksamhet.<p><a name="P9S2"></a></p>

Verket skall svara för sprängämnesinspektionens medelsförvaltning och personaladministration samt lämna inspektionen det biträde i övrigt som behövs för dess verksamhet.<p><a name="P9S3"></a></p><a class="paragraf" name="P10"><b>10 §</b></a>   Inom energiområdet skall verket svara för utredningar rörande industrins energianvändning.<p><a name="P10S2"></a></p><a class="paragraf" name="P11"><b>11 §</b></a>   Verket får utföra uppdrag åt andra. För uppdrag åt någon annan än regeringen skall ersättning tas ut.<p><a name="P11S2"></a></p><a class="paragraf" name="P12"><b>12 §</b></a>   Vid avgörandet av ärenden som gäller statligt stöd till enskilda företag skall industriverket beakta Sveriges internationella förpliktelser. Industriverket skall därvid samråda med kommerskollegium, om detta inte är uppenbart obehövligt. Utan hinder av vad som annars gäller om beslutsordning får industriverket till regeringens prövning hänskjuta ärenden där verket och kollegiet har olika uppfattning.<p><a name="P12S2"></a></p>

Överstyrelsen för civil beredskap skall underrättas om sådana resultat av verkets utredningsverksamhet som är av betydelse för ledning och samordning av verksamhet inom totalförsvarets civila del. Samverkan skall ske med överstyrelsen vid utarbetandet av prognoser eller genomförandet av andra uppgifter på gemensamma områden.<p><a name="P12S3"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P12S4"></a></p><a class="paragraf" name="P13"><b>13 §</b></a>   Verksförordningen (1987:1100) skall tillämpas på industriverket.<p><a name="P13S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P13S3"></a></p><a class="paragraf" name="P14"><b>14 §</b></a>   Industriverkets generaldirektör är chef för myndigheten.<p><a name="P14S2"></a></p><h4 name="Styrelsen"><a name="Styrelsen">Styrelsen</a></h4><p><a name="P14S3"></a></p><a class="paragraf" name="P15"><b>15 §</b></a>   Industriverkets styrelse består av högst 11 personer, generaldirektören medräknad. Generaldirektören är styrelsens ordförande.<p><a name="P15S2"></a></p>

Styrelsen är beslutför när ordföranden och minst hälften av de andra ledamöterna är närvarande.<p><a name="P15S3"></a></p><h4 name="Organisation"><a name="Organisation">Organisation</a></h4><p><a name="P15S4"></a></p><a class="paragraf" name="P16"><b>16 §</b></a>   Inom industriverket finns en avdelning för utredningsverksamhet, en avdelning för bransch- och småföretagsutveckling, en avdelning för regional utveckling och finansiellt stöd och en administrativ byrå.<p><a name="P16S2"></a></p>

Varje avdelning förestås av en avdelningschef. Administrativa byrån förestås av en byråchef. En av avdelningscheferna eller nämnda byråchef är generaldirektörens ställföreträdare. Förordning (1989:378).<p><a name="P16S3"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P16S4"></a></p><a class="paragraf" name="P17"><b>17 §</b></a>   Personalföreträdarförordningen (1987:1101) skall tillämpas på industriverket.<p><a name="P17S2"></a></p><h4 name="Personalansvarsnämnden"><a name="Personalansvarsnämnden">Personalansvarsnämnden</a></h4><p><a name="P17S3"></a></p><a class="paragraf" name="P18"><b>18 §</b></a>   Industriverkets personalansvarsnämnd består -- förutom av generaldirektören och personalföreträdarna -- av avdelningscheferna och chefen för administrativa byrån. Generaldirektören är nämndens ordförande.<p><a name="P18S2"></a></p>

Nämnden är beslutför när ordföranden och minst hälften av de andra ledamöterna är närvarande.<p><a name="P18S3"></a></p><h4 name="Regionalpolitiska nämnden"><a name="Regionalpolitiska nämnden">Regionalpolitiska nämnden</a></h4><p><a name="P18S4"></a></p><a class="paragraf" name="P19"><b>19 §</b></a>   För behandling av regionalpolitiska frågor inom industriverkets ansvarsområde skall det finnas en regionalpolitisk nämnd med det antal ledamöter som regeringen bestämmer.<p><a name="P19S2"></a></p>

Innan verket beslutar i frågor om regionalpolitiskt stöd som är av principiell eller större betydelse skall samråd ske med nämnden. Samråd skall även ske i ärenden om industripolitiskt stöd, ianspråktagande av investeringsfond och liknande, när ärendet har väsentlig regionalpolitisk betydelse.<p><a name="P19S3"></a></p><h4 name="Nämnden för fartygsfinansiering"><a name="Nämnden för fartygsfinansiering">Nämnden för fartygsfinansiering</a></h4><p><a name="P19S4"></a></p><a class="paragraf" name="P20"><b>20 §</b></a>   För behandling av frågor om finansiellt stöd till varvsnäringen skall det inom industriverket finnas en nämnd för fartygsfinansiering med det antal ledamöter som regeringen bestämmer.<p><a name="P20S2"></a></p>

Innan verket beslutar i frågor om stöd enligt förordningen (1989:824) om statligt stöd till fartygsfinansiering som är av principiell eller större betydelse skall nämndens yttrande inhämtas i ärendet. Förordning
(1989:825).<p><a name="P20S3"></a></p><h4 name="Tjänstetillsättning m.m."><a name="Tjänstetillsättning m.m.">Tjänstetillsättning m.m.</a></h4><p><a name="P20S4"></a></p><a class="paragraf" name="P21"><b>21 §</b></a>   Generaldirektören förordnas av regeringen för en bestämd tid.<p><a name="P21S2"></a></p>

Tjänster som avdelningschef och chef för den administrativa byrån tillsätts av regeringen efter anmälan av generaldirektören.<p><a name="P21S3"></a></p>

Andra tjänster tillsätts av industriverket.<p><a name="P21S4"></a></p><a class="paragraf" name="P22"><b>22 §</b></a>   Förordnande att vara generaldirektörens ställföreträdare meddelas av regeringen för en bestämd tid. Det sker efter anmälan av generaldirektören.<p><a name="P22S2"></a></p><a class="paragraf" name="P23"><b>23 §</b></a>   Andra styrelseledamöter än generaldirektören förordnas av regeringen för en bestämd tid.<p><a name="P23S2"></a></p><a class="paragraf" name="P24"><b>24 §</b></a>   Ledamöterna i den regionalpolitiska nämnden och i nämnden för fartygsfinansiering utses av regeringen.<p><a name="P24S2"></a></p><h4 name="Bisysslor"><a name="Bisysslor">Bisysslor</a></h4><p><a name="P24S3"></a></p><a class="paragraf" name="P25"><b>25 §</b></a>   Besked om bisyssla enligt 37 § andra stycket anställningsförordningen (1965:601) lämnas av industriverket även i fråga om avdelningschefer och chefen för den administrativa byrån.<p><a name="P25S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>