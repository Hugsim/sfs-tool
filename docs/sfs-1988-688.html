<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1988:688) om kontaktförbud - SFS sfs-1988-688</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1988:688) om kontaktförbud</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1988:688</span> •
                <span><strong>Utfärdad:</strong> 1988-05-26</span>
            </div>
        </header>

        <main class="law-content">
            <h2>Lag (1988:688) om kontaktförbud</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:688<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
1988-05-26 <br />  


<b>Ändrad</b>:   
t.o.m. SFS 2025:561<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1988:688">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:688">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Förutsättningar för kontaktförbud"><a name="Förutsättningar för kontaktförbud">Förutsättningar för kontaktförbud</a></h4><p><a name="S2"></a></p><a class="paragraf" name="P1"><b>1 §</b></a>   Enligt denna lag får förbud meddelas för en person att  besöka eller på annat sätt ta kontakt med en annan person  eller att följa efter denna person (kontaktförbud).<p><a name="P1S2"></a></p>

Ett kontaktförbud får meddelas om det på grund av särskilda  omständigheter finns risk för att den som förbudet avses gälla  mot kommer att<br />
   1. begå brott mot, förfölja, otillbörligt övervaka eller på  annat sätt allvarligt trakassera den som förbudet avses  skydda, eller <br />
   2. utsätta den som förbudet avses skydda för påverkan i syfte  att förhindra att han eller hon lämnar uppgifter till en  domstol eller en brottsbekämpande myndighet.<p><a name="P1S3"></a></p>

Vid bedömningen av om det finns en sådan risk ska det särskilt  beaktas<br />
   1. om den som förbudet avses gälla mot har<br />
      a) begått brott mot någon persons liv, hälsa, frihet eller  frid, <br />
      b) förföljt, otillbörligt övervakat eller på annat sätt  allvarligt trakasserat den som förbudet avses skydda, eller<br />
      c) utsatt den som förbudet avses skydda för sådan påverkan som  avses i andra stycket 2, eller<br />
   2. om andra omständigheter som hänför sig till den som  förbudet avses gälla mot innebär en ökad risk för sådant  beteende som avses i andra stycket.<p><a name="P1S4"></a></p>

Ett kontaktförbud omfattar inte kontakter som med hänsyn till  särskilda omständigheter är uppenbart befogade. <i>Lag (2025:561)</i>.<p><a name="P1S5"></a></p><a class="paragraf" name="P1a"><b>1 a §</b></a>   Förutsättningarna i 1 § för att meddela ett  kontaktförbud enligt den paragrafen ska alltid anses uppfyllda  om<br />
   1. den som förbudet avses gälla mot har dömts för brott mot  den som förbudet avses skydda,<br />
   2. brottsligheten har innefattat angrepp mot liv, hälsa,  frihet eller frid,<br />
   3. brottsligheten har begåtts mot en närstående eller tidigare  närstående,<br />
   4. brottslighetens straffvärde uppgår till fängelse i sex  månader eller mer, och <br />
   5. det inte finns särskilda skäl mot att meddela ett  kontaktförbud.<p><a name="P1aS2"></a></p>

Om domen avser olaga förföljelse eller hedersförtryck enligt 
4 kap. 4 b eller 4 e § brottsbalken, gäller första stycket  även om de krav som följer av första stycket 3 eller 4 inte är  uppfyllda.<p><a name="P1aS3"></a></p>

Ett kontaktförbud får meddelas med stöd av första och andra  styckena inom följande tider när den som förbudet avses gälla  mot har dömts till<br />
   1. fängelse, fram till dess att påföljden helt har  verkställts, dock under minst ett år från frigivningen,<br />
   2. sluten ungdomsvård, senast ett år från det att påföljden  helt har verkställts,<br />
   3. rättspsykiatrisk vård, senast ett år från det att vården  har upphört,<br />
   4. annan påföljd, senast ett år från det att domen i den del  som avser påföljd har fått laga kraft mot den dömde.<br /><i>Lag (2025:561)</i>.<p><a name="P1aS4"></a></p><a class="paragraf" name="P1b"><b>1 b §</b></a>   Ett kontaktförbud enligt 1 § får också avse förbud att  uppehålla sig i en bostad som brukas gemensamt med någon  annan, om det på grund av särskilda omständigheter finns risk  för att den som förbudet avses gälla mot kommer att begå brott  mot den sammanboendes liv, hälsa, frihet eller frid 
(kontaktförbud avseende gemensam bostad).<p><a name="P1bS2"></a></p>

Ett kontaktförbud avseende gemensam bostad får meddelas endast  om den som förbudet avses skydda förbinder sig att medverka  till att den som förbudet avses gälla mot i rimlig  utsträckning får tillgång till sina personliga tillhörigheter.<br /><i>Lag (2025:561)</i>.<p><a name="P1bS3"></a></p><a class="paragraf" name="P2"><b>2 §</b></a>   Om det kan antas att ett kontaktförbud enligt 1 § inte är  tillräckligt, får förbudet utvidgas till att avse förbud att  uppehålla sig inom ett eller flera områden kring en annan  persons bostad eller arbetsplats eller annat ställe där den  personen brukar vistas (utvidgat kontaktförbud).<p><a name="P2S2"></a></p>

Ett beslut om utvidgat kontaktförbud får förenas med villkor  om elektronisk övervakning. Har den som förbudet avses gälla  mot överträtt ett kontaktförbud, ska beslutet förenas med  villkor om elektronisk övervakning, om det inte finns  särskilda skäl mot det. <i>Lag (2025:561)</i>.<p><a name="P2S3"></a></p><a class="paragraf" name="P2a"><b>2 a §</b></a>   Den som har överträtt ett utvidgat kontaktförbud får  meddelas förbud att uppehålla sig inom ett större område än  vad som följer av 2 § (särskilt utvidgat kontaktförbud). Ett  sådant förbud får även meddelas om det på grund av särskilda  omständigheter finns en påtaglig risk för att den som förbudet  avses gälla mot kommer att begå brott som innebär ett  allvarligt angrepp på den andra personens liv eller hälsa  eller trygghet till person.<p><a name="P2aS2"></a></p>

Förbudet får omfatta ett eller flera områden i anslutning till  sådana platser där den andra personen har sin bostad eller  arbetsplats eller annars brukar vistas. När områdets storlek  bestäms ska det särskilt beaktas att behovet av skydd för den  som förbudet avses skydda tillgodoses.<p><a name="P2aS3"></a></p>

Ett beslut om särskilt utvidgat kontaktförbud ska förenas med  villkor om elektronisk övervakning, om det inte finns  särskilda skäl mot det. <i>Lag (2025:561)</i>.<p><a name="P2aS4"></a></p><a class="paragraf" name="P2b"><b>2 b §</b></a>   När ett beslut om kontaktförbud med villkor om  elektronisk övervakning har meddelats, är den mot vilken  förbudet gäller skyldig att medverka till att den  elektroniska övervakningen kommer till stånd och kan fortgå.  <i>Lag (2025:561)</i>.<p><a name="P2bS2"></a></p><a class="paragraf" name="P3"><b>3 §</b></a>   Ett kontaktförbud enligt denna lag får meddelas endast om  skälen för ett sådant förbud väger tyngre än den inskränkning  i rörelsefriheten eller det intrång eller men i övrigt som  förbudet innebär för den som förbudet avses gälla mot.<br /><i>Lag (2025:561)</i>.<p><a name="P3S2"></a></p><a class="paragraf" name="P3a"><b>3 a §</b></a>   Ett kontaktförbud ska förses med de begränsningar och undantag som är påkallade med hänsyn till förhållandena i det enskilda fallet. <i>Lag (2025:561)</i>.<p><a name="P3aS2"></a></p><a class="paragraf" name="P3b"><b>3 b §</b></a>   Ett kontaktförbud ska förses med de begränsningar och undantag som är påkallade med hänsyn till förhållandena i det enskilda fallet. <i>Lag (2025:561)</i>.<p><a name="P3bS2"></a></p><a class="paragraf" name="P4"><b>4 §</b></a>   Kontaktförbud ska meddelas för en viss tid, högst ett  år. Kontaktförbud avseende gemensam bostad får dock meddelas  för högst två månader.<p><a name="P4S2"></a></p>

Kontaktförbudet gäller omedelbart, om inte annat bestäms.<p><a name="P4S3"></a></p>

Ett kontaktförbud avseende gemensam bostad får endast  förlängas om det finns särskilda skäl och med högst två  veckor i taget. Ett kontaktförbud med villkor om elektronisk  övervakning får förlängas med högst tre månader i taget. I  övrigt får ett kontaktförbud förlängas med högst ett år i  taget. <i>Lag (2018:408)</i>.<p><a name="P4S4"></a></p><a class="paragraf" name="P5"><b>5 §</b></a>   Ett beslut om kontaktförbud ska delges den som förbudet  avses gälla mot. Delgivning får inte ske enligt 34-38 eller 
47-51 §§ delgivningslagen (2010:1932).<p><a name="P5S2"></a></p>

Om försök till delgivning har misslyckats eller bedöms som  utsiktslösa, får husrannsakan göras för att söka efter den som  ska delges ett beslut om kontaktförbud. Husrannsakan får göras  i den eftersöktes bostad eller i något annat hus, rum eller  slutet förvaringsställe som tillhör eller disponeras av honom  eller henne. Detsamma gäller en lokal som är tillgänglig för  allmänheten. Om det finns synnerliga skäl att anta att den  eftersökte uppehåller sig hos någon annan, får husrannsakan  göras även hos den personen. Vid husrannsakan ska 28 kap. 3 a  och 6 §§, 7 § första och andra styckena och 9 och 10 §§  rättegångsbalken tillämpas.<p><a name="P5S3"></a></p>

Ett beslut om husrannsakan för delgivning meddelas av  åklagaren eller rätten. Rätten får ta upp frågan om  husrannsakan självmant eller på yrkande av Polismyndigheten  eller åklagaren. <i>Lag (2025:561)</i>.<p><a name="P5S4"></a></p><a class="paragraf" name="P6"><b>6 §</b></a>   Kan det antas att kontaktförbud avseende gemensam bostad kommer att meddelas, är den mot vilken förbudet avses gälla skyldig att på tillsägelse av en polisman följa med till ett förhör som hålls omedelbart därefter, om förhör på platsen inte kan äga rum eller det av annan anledning är av vikt för utredningen att den mot vilken förbudet avses gälla följer med till förhör. Vägrar han eller hon utan giltig orsak, får polismannen ta med honom eller henne till förhöret.<p><a name="P6S2"></a></p>

Ett förhör enligt första stycket får inte avslutas senare än sex timmar efter det att den förhörde togs med till förhöret.<br /><i>Lag (2011:487)</i>.<p><a name="P6S3"></a></p><a class="paragraf" name="P6a"><b>6 a §</b></a>   Frågor om kontaktförbud ska handläggas skyndsamt.<p><a name="P6aS2"></a></p>

I fråga om kontaktförbud avseende gemensam bostad ska åklagarens beslut i ärendet meddelas med särskild skyndsamhet.<br />
Har den mot vilken förbudet avses gälla tagits med till förhör ska beslut i ärendet, om det inte finns något synnerligt hinder, meddelas i samband med att förhöret avslutas.<br /><i>Lag (2011:487)</i>.<p><a name="P6aS3"></a></p><h4 name="Förfarandet hos åklagaren"><a name="Förfarandet hos åklagaren">Förfarandet hos åklagaren</a></h4><p><a name="P6aS4"></a></p><a class="paragraf" name="P7"><b>7 §</b></a>   Frågor om kontaktförbud prövas av allmän åklagare och tas upp på begäran av den som förbudet avses skydda eller när det annars finns anledning till det. <i>Lag (2011:487)</i>.<p><a name="P7S2"></a></p><a class="paragraf" name="P7a"><b>7 a §</b></a>   För den som ett kontaktförbud gäller eller avses gälla  mot och som är under 18 år ska ett offentligt biträde  förordnas, om det inte måste antas att behov av biträde  saknas. Detsamma gäller för den som ett kontaktförbud avseende  gemensam bostad, ett utvidgat kontaktförbud med villkor om  elektronisk övervakning eller ett särskilt utvidgat  kontaktförbud gäller eller avses gälla mot.<p><a name="P7aS2"></a></p>

Frågan om förordnande ska prövas så snart som möjligt.<p><a name="P7aS3"></a></p>

Ett offentligt biträde har samma rättigheter som en offentlig  försvarare. <i>Lag (2025:561)</i>.<p><a name="P7aS4"></a></p><a class="paragraf" name="P8"><b>8 §</b></a>   Prövningen av frågor om kontaktförbud ankommer på åklagaren på den ort där förbudet helt eller huvudsakligen ska gälla eller där den mot vilken förbudet avses gälla har sin hemvist eller mera varaktigt uppehåller sig. Är den sistnämnde misstänkt för brott som har betydelse för frågan om kontaktförbud, får frågan prövas även av åklagare som är behörig att väcka åtal för brottet.<p><a name="P8S2"></a></p>

I fråga om åklagare tillämpas vidare 7 kap. rättegångsbalken.<br /><i>Lag (2011:487)</i>.<p><a name="P8S3"></a></p><a class="paragraf" name="P9"><b>9 §</b></a>   För utredning av frågor om kontaktförbud får åklagaren anlita biträde av Polismyndigheten.<p><a name="P9S2"></a></p>

I fråga om utredningen gäller i tillämpliga delar 23 kap. 4, 6, 7 och 9-12 §§ rättegångsbalken. Vid tillämpningen av 4 och 11 §§ ska bestämmelserna om den som är misstänkt i stället avse den mot vilken förbudet avses gälla. <i>Lag (2014:620)</i>.<p><a name="P9S3"></a></p><a class="paragraf" name="P10"><b>10 §</b></a>   Den mot vilken förbudet avses gälla och den som förbudet avses skydda har rätt att ta del av det som har tillförts ärendet. Rätten att ta del av uppgifter gäller med de begränsningar som följer av 10 kap. 3 § offentlighets- och sekretesslagen (2009:400). <i>Lag (2009:437)</i>.<p><a name="P10S2"></a></p><a class="paragraf" name="P11"><b>11 §</b></a>   Innan frågan om kontaktförbud prövas ska den mot vilken förbudet avses gälla och den som förbudet avses skydda underrättas om uppgifter som har tillförts ärendet genom någon annan än honom eller henne själv och ges tillfälle att yttra sig över dem. Frågan får dock avgöras utan att så har skett om åtgärderna är uppenbart obehövliga, om det kan befaras att det annars skulle bli avsevärt svårare att genomföra beslutet i ärendet eller om avgörandet inte kan skjutas upp.<p><a name="P11S2"></a></p>

Åklagaren bestämmer hur underrättelse enligt första stycket ska ske. Underrättelseskyldigheten gäller med de begränsningar som följer av 10 kap. 3 § offentlighets- och sekretesslagen
(2009:400). <i>Lag (2011:487)</i>.<p><a name="P11S3"></a></p><a class="paragraf" name="P12"><b>12 §</b></a>   Ett beslut varigenom åklagaren ålägger någon kontaktförbud ska vara skriftligt och ange<br />
   1. den som förbudet avses skydda och den som förbudet avses gälla mot,<br />
   2. förbudets innebörd och omfattning,<br />
   3. de skäl som har bestämt utgången,<br />
   4. åberopade lagrum,<br />
   5. vilken påföljd som överträdelse av förbudet kan medföra, och<br />
   6. upplysning om möjligheten att få rättens prövning enligt 14 § och att begära omprövning enligt 23 §. <i>Lag (2011:487)</i>.<p><a name="P12S2"></a></p><a class="paragraf" name="P12a"><b>12 a §</b></a>   Ett beslut om kontaktförbud med villkor om elektronisk  övervakning ska, utöver vad som anges i 12 §, ange<br />
   1. när den elektroniska övervakningen ska inledas och hur det  ska ske,<br />
   2. vad den som förbudet gäller mot är skyldig att göra för att  medverka till att övervakningen kommer till stånd och kan  fortgå, och<br />
   3. vilken påföljd som hindrande eller försvårande av  elektronisk övervakning enligt 25 § kan medföra.<br /><i>Lag (2025:561)</i>.<p><a name="P12aS2"></a></p><a class="paragraf" name="P13"><b>13 §</b></a>   Vid åklagarens handläggning av ärenden om  kontaktförbud tilllämpas i övrigt 5-9, 13-15 §§, 23 § första  och tredje styckena, 24, 27, 31 §§, 32 § första stycket,  andra stycket 2 och 3 och tredje stycket och 36 §  förvaltningslagen (2017:900). <i>Lag (2018:793)</i>.<p><a name="P13S2"></a></p><a class="paragraf" name="P13a"><b>13 a §</b></a>   När ett beslut om kontaktförbud avseende gemensam  bostad har meddelats får en polisman avlägsna den mot vilken  förbudet gäller från bostaden. <p><a name="P13aS2"></a></p>

När ett beslut om kontaktförbud med villkor om elektronisk  övervakning har meddelats, är Polismyndigheten ansvarig för  verkställigheten av den elektroniska övervakningen.  <i>Lag (2018:408)</i>.<p><a name="P13aS3"></a></p><h4 name="Rättens prövning"><a name="Rättens prövning">Rättens prövning</a></h4><p><a name="P13aS4"></a></p><a class="paragraf" name="P14"><b>14 §</b></a>   Åklagarens beslut i fråga om kontaktförbud ska prövas av tingsrätten, om den som har ålagts kontaktförbud eller den som förbudet avses skydda begär det. Begäran om sådan prövning ska göras skriftligen eller muntligen hos åklagaren, som ska överlämna ärendet till rätten. Omfattar ärendet beslut om kontaktförbud avseende gemensam bostad ska åklagaren utan dröjsmål överlämna ärendet till rätten. <i>Lag (2011:487)</i>.<p><a name="P14S2"></a></p><a class="paragraf" name="P15"><b>15 §</b></a>   Behörig domstol är den tingsrätt där åklagare som har  prövat frågan om kontaktförbud ska föra talan i brottmål i  allmänhet. Om ärendet omfattar en prövning av ett beslut om  kontaktförbud avseende gemensam bostad, får det tas upp även  av en annan tingsrätt. <i>Lag (2025:561)</i>.<p><a name="P15S2"></a></p><a class="paragraf" name="P16"><b>16 §</b></a>   Har åklagaren beslutat om kontaktförbud, är han eller hon skyldig att på begäran av den som förbudet avses skydda föra dennes talan vid rätten, om inte särskilda skäl talar mot det.<p><a name="P16S2"></a></p>

Rätten ska begära yttrande av åklagaren, om det inte är obehövligt. <i>Lag (2011:487)</i>.<p><a name="P16S3"></a></p><a class="paragraf" name="P17"><b>17 §</b></a>   Rätten får förordna att ett kontaktförbud tills vidare inte ska gälla. Om kontaktförbud inte tidigare meddelats, får rätten meddela sådant förbud fram till dess att ärendet avgjorts slutligt. <i>Lag (2011:487)</i>.<p><a name="P17S2"></a></p><a class="paragraf" name="P18"><b>18 §</b></a>   Vid avgörande av saken skall tingsrätten bestå av en lagfaren domare och tre nämndemän. Vid annan handläggning är tingsrätten domför med en lagfaren domare.<p><a name="P18S2"></a></p>

Vid omröstning gäller reglerna i 29 kap. rättegångsbalken i tillämpliga delar.<p><a name="P18S3"></a></p><a class="paragraf" name="P19"><b>19 §</b></a>   Tingsrätten ska hålla sammanträde om någon part begär det  och det inte är uppenbart obehövligt.<p><a name="P19S2"></a></p>

Omfattar ärendet en prövning av ett beslut om kontaktförbud  avseende gemensam bostad ska tingsrätten även utan särskild  begäran alltid hålla sammanträde i ärendet så snart det kan  ske och, om det inte finns något synnerligt hinder, senast på  fjärde dagen efter det att rättens prövning begärdes hos  åklagaren. Ärendet ska, om det inte finns något synnerligt  hinder, avgöras i anslutning till sammanträdet.<br /><i>Lag (2025:561)</i>.<p><a name="P19S3"></a></p><a class="paragraf" name="P20"><b>20 §</b></a>   Vardera parten skall svara för sin kostnad, om inte sådant förhållande föreligger som avses i 18 kap. 6 § rättegångsbalken.<p><a name="P20S2"></a></p><a class="paragraf" name="P21"><b>21 §</b></a>   Vid rättens handläggning av ärenden om kontaktförbud gäller i övrigt lagen (1996:242) om domstolsärenden. I fråga om en begäran om prövning gäller vad som sägs i den lagen om ansökan.<p><a name="P21S2"></a></p>

Ett beslut varigenom rätten ålägger någon kontaktförbud ska innehålla de uppgifter som anges i 12 § första stycket 1-5 och 12 a §. <i>Lag (2011:487)</i>.<p><a name="P21S3"></a></p><a class="paragraf" name="P22"><b>22 §</b></a>   Har någon begärt rättens prövning av ett beslut i fråga om kontaktförbud och är den mot vilken förbudet avses gälla misstänkt för brott som har betydelse för prövning av frågan om förbudet, får beslutet i fråga om kontaktförbud prövas i mål om allmänt åtal rörande brottet. Bestämmelserna om rättegång i ett sådant mål ska tillämpas. <i>Lag (2011:487)</i>.<p><a name="P22S2"></a></p><h4 name="Hävande eller ändring av kontaktförbud"><a name="Hävande eller ändring av kontaktförbud">Hävande eller ändring av kontaktförbud</a></h4><p><a name="P22S3"></a></p><a class="paragraf" name="P23"><b>23 §</b></a>   Om det på grund av ändrade förhållanden finns skäl till det, får åklagaren häva eller ändra ett beslut om kontaktförbud som har meddelats av åklagaren eller rätten.<p><a name="P23S2"></a></p>

Första stycket gäller dock inte om beslutet är föremål för rättens prövning. <i>Lag (2011:487)</i>.<p><a name="P23S3"></a></p><h4 name="Överträdelse av kontaktförbud"><a name="Överträdelse av kontaktförbud">Överträdelse av kontaktförbud</a></h4><p><a name="P23S4"></a></p><a class="paragraf" name="P24"><b>24 §</b></a>   Den som bryter mot ett kontaktförbud döms för  överträdelse av kontaktförbud till fängelse i högst ett år.<p><a name="P24S2"></a></p>

Om en överträdelse enligt första stycket avser ett utvidgat  eller särskilt utvidgat kontaktförbud, döms för överträdelse  av utvidgat eller särskilt utvidgat kontaktförbud till  fängelse i högst två år.<p><a name="P24S3"></a></p>

Om ett brott som avses i första eller andra stycket är ringa,  döms till böter. <i>Lag (2025:561)</i>.<p><a name="P24S4"></a></p><a class="paragraf" name="P25"><b>25 §</b></a>   Den som har meddelats ett kontaktförbud med villkor om  elektronisk övervakning och som hindrar att den elektroniska  övervakningen kommer till stånd eller kan fortgå, eller som i  övrigt hanterar den elektroniska utrustningen på ett sätt som  är ägnat att försvåra övervakningen, döms för hindrande eller  försvårande av elektronisk övervakning till fängelse i högst  ett år.<p><a name="P25S2"></a></p>

Den som av grov oaktsamhet begår en gärning som avses i första  stycket, döms för oaktsamt hindrande eller försvårande av  elektronisk övervakning till böter eller fängelse i högst ett  år. <i>Lag (2025:561)</i>.<p><a name="P25S3"></a></p><h4 name="Uppgifter om den övervakades position"><a name="Uppgifter om den övervakades position">Uppgifter om den övervakades position</a></h4><p><a name="P25S4"></a></p><a class="paragraf" name="P26"><b>26 §</b></a>   Uppgifter om den övervakades position vid elektronisk  övervakning får registreras och tas fram endast i samband med  att<br />
   1. den övervakade träder in i eller vistas inom det område som  avses i 2 eller 2 a §, eller<br />
   2. en beslutad elektronisk övervakning hindras eller  försvåras. <i>Lag (2025:561)</i>.<p><a name="P26S2"></a></p><a class="paragraf" name="P27"><b>27 §</b></a>   Uppgifter om den övervakades position, som får tas fram enligt 26 §, får bevaras i högst två månader.<p><a name="P27S2"></a></p>

När uppgifter om den övervakades position inte längre får bevaras ska de omedelbart förstöras. <i>Lag (2011:487)</i>.<p><a name="P27S3"></a></p><br /><h3 name="overgang"><a name="overgang">Övergångsbestämmelser</a></h3>
2010:1953<br />
   1. Denna lag träder i kraft den 1 april 2011.<br />
   2. Äldre bestämmelser gäller om en handling har skickats eller lämnats före den 1 april 2011.<p><a name="P27S2"></a></p>

2011:487<p><a name="P27S3"></a></p>

Denna lag träder i kraft den 1 oktober 2011. Ett besöksförbud som har meddelats enligt äldre föreskrifter ska efter ikraftträdandet anses som ett kontaktförbud enligt denna lag.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>