<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1988:706) om inbetalning på 
likviditetskonto under budgetåret 1988/89 - SFS sfs-1988-706</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1988:706) om inbetalning på 
likviditetskonto under budgetåret 1988/89</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1988:706</span> •
                <span><strong>Utfärdad:</strong> 1988-06-14</span>
            </div>
        </header>

        <main class="law-content">
            <h2>Lag (1988:706) om inbetalning på 
likviditetskonto under budgetåret 1988/89</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:706<br />

<b>Departement/myndighet</b>:   
Finansdepartementet FMA B <br />  

<b>Utfärdad</b>:   
1988-06-14 <br />  


<b>Upphävd</b>: 
1994-04-01<br />

<b>Författningen har upphävts genom</b>: 
SFS 1994:103<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:706">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:706">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Företag skall betala in medel på räntebärande konto (*/k/  likviditetskonto */-k/) i riksbanken enligt bestämmelserna i denna lag.<p><a name="P1S2"></a></p>

Med företag avses i denna lag aktiebolag, ekonomisk förening och  handelsbolag. Lagen omfattar dock inte bankaktiebolag, kreditaktiebolag,  finansbolag, fondkommissionsbolag, försäkringsbolag eller föreningsbank.<p><a name="P1S3"></a></p>

Om det finns synnerliga skäl får regeringen medge befrielse helt eller  delvis från skyldighet att betala in medel på likviditetskonto.<p><a name="P1S4"></a></p><a class="paragraf" name="P2"><b>2 §</b></a>   Företag som är skyldiga att betala in medel på likviditetskonto  skall betala in ett belopp motsvarande 15 % av den del av företagets  likvida tillgångar enligt andra stycket som överstiger 50 miljoner  kronor vid utgången av det räkenskapsår som avslutats närmast före den 1  januari 1988.<p><a name="P2S2"></a></p>

Med likvida tillgångar avses omsättningstillgångar i form av kassa- och  banktillgodohavanden, aktier och andra andelar samt obligationer och  andra värdepapper.<p><a name="P2S3"></a></p><a class="paragraf" name="P3"><b>3 §</b></a>   Företaget skall senast den 31 augusti 1988, i avräkning på det  slutliga beloppet, betala in 90 % av det totala beloppet (*/k/  preliminär inbetalning */-k/). Återstoden av beloppet enligt 2 § skall  betalas in senast den 31 januari 1989 (*/k/ slutlig inbetalning */-k/).<p><a name="P3S2"></a></p>

Om den preliminära inbetalningen överstiger vad företaget enligt första  stycket skall betala in på likviditetskonto, skall riksbanken betala  tillbaka överskjutande belopp jämte ränta därå från inbetalningsdagen.  Räntan skall vara den ränta som riksbanken normalt lämnar på inlåning  från bank. Öretal som uppkommer vid ränteberäkningen bortfaller.<p><a name="P3S3"></a></p><a class="paragraf" name="P4"><b>4 §</b></a>   Företag som är skyldiga att betala in medel på likviditetskonto  skall senast den 31 augusti 1988 till riksskatteverket lämna uppgifter  om det beräkningsunderlag som legat till grund för den preliminära  inbetalningen. Uppgifterna skall lämnas på blankett enligt av verket  fastställt formulär. Till uppgifterna skall fogas balansräkningen för  det räkenskapsår som avslutats närmast före den 1 januari 1988.  Skyldighet att lämna motsvarande uppgifter på blankett och balansräkning  föreligger också efter anmaning av verket.<p><a name="P4S2"></a></p><a class="paragraf" name="P5"><b>5 §</b></a>   Riksskatteverket skall med ledning av de erhållna handlingarna  enligt 4 § fastställa den slutliga inbetalningen. Riksskatteverket skall  före utgången av november 1988 underrätta företag om det totala belopp  som skall betalas in. Kopia av sådan underrättelse skall sändas till  riksbanken.<p><a name="P5S2"></a></p>

De belopp som skall betalas in på likviditetskonto skall avrundas till  närmast lägre tusental kronor.<p><a name="P5S3"></a></p>

Riksskatteverkets beslut får överklagas hos regeringen. Rikskatteverkets  beslut har omedelbar verkan, om inte annat beslutas.<p><a name="P5S4"></a></p><a class="paragraf" name="P6"><b>6 §</b></a>   På medel som står inne på likviditetskonto utgår årlig ränta som  läggs till kapitalet vid utgången av kalenderår. Räntan skall vara den  ränta som riksbanken normalt lämnar på inlåning från bank. Öretal som  uppkommer vid ränteberäkningen bortfallar.<p><a name="P6S2"></a></p><a class="paragraf" name="P7"><b>7 §</b></a>   Om inbetalning på likviditetskonto inte sker inom föreskriven tid  skall företaget betala ränta på beloppet till staten. Räntan är 2 % för  varje påbörjad kalendermånad efter den månad då beloppet rätteligen  skulle ha betalats till dess inbetalning sker, dock längst till och med  den dag återbetalning skulle ha skett enligt 8 §.<p><a name="P7S2"></a></p>

Ränta enligt första stycket fastställs av riksbanken och skall betalas  inom den tid som riksbanken beslutar i varje särskilt fall. Ränta som  inte betalas inom föreskriven tid får omedelbart drivas in i den ordning  som gäller indrivning av skatt enligt uppbördslagen (1953:272).  Restavgift utgår dock inte.<p><a name="P7S3"></a></p>

Riksbanken får medge befrielse helt eller delvis från skyldighet att  erlägga ränta, om det finns särskilda skäl.<p><a name="P7S4"></a></p><a class="paragraf" name="P8"><b>8 §</b></a>   Det belopp som ett företag har betalat in på likviditetskonto skall  med ränta enligt 6 § av riksbanken betalas tillbaka till företaget den 2  juli 1990 eller den tidigare dag som regeringen föreskriver eller  beslutar i särskilda fall.<p><a name="P8S2"></a></p><a class="paragraf" name="P9"><b>9 §</b></a>   Riksbankens beslut enligt denna lag får inte överklagas.<p><a name="P9S2"></a></p><a class="paragraf" name="P10"><b>10 §</b></a>   Styrelseledamot eller befattningshavare hos företag som uppsåtligen  eller av oaktsamhet lämnar riksskatteverket felaktiga upplysningar eller  underlåter att lämna upplysningar enligt denna lag döms, om gärningen  inte är ringa, till böter eller fängelse i högst ett år.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>