<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1988:707) med instruktion för Banverket
 - SFS sfs-1988-707</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1988:707) med instruktion för Banverket
</h1>
            <div class="meta-info">
                <span><strong>SFS:</strong> 1988:707</span> •
                <span><strong>Utfärdad:</strong> 1988-06-09</span>
            </div>
        </header>

        <main class="law-content">
            <h2>Förordning (1988:707) med instruktion för Banverket
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:707<br />

<b>Departement/myndighet</b>:   
Kommunikationsdepartementet <br />  

<b>Utfärdad</b>:   
1988-06-09 <br />  


<b>Ändrad</b>:   
t.o.m. SFS 1995:1359<br />  

<b>Upphävd</b>: 
1996-06-01<br />

<b>Författningen har upphävts genom</b>: 
SFS 1996:286<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:707">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:707">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Banverket är central förvaltningsmyndighet för frågor som rör järnvägar. Verkets huvuduppgifter är att<br />
   1. främja järnvägens utveckling,<br />
   2. driva och förvalta statens spåranläggningar,<br />
   3. ha hand om säkerhetsfrågor för spårtrafik,<br />
   4. främja en miljöanpassad järnvägstrafik.<p><a name="P1S2"></a></p>

Vidare skall Banverket initiera, planera och stödja tillämpad samhällsmotiverad forskning och utveckling inom sitt verksamhetsområde. Verket skall därvid utarbeta program för forskning och utveckling inom området i samverkan med andra berörda forskningsstödjande myndigheter, dokumentera den forskning verket stödjer, informera om forskningsresultaten samt svara för att forskningen utvärderas.<p><a name="P1S3"></a></p>

Delegationen för köp av viss kollektivtrafik är knuten till Banverket. Verket svarar för delegationens handläggar- och kanslifunktioner. Förordning (1995:1359).<p><a name="P1S4"></a></p><a class="paragraf" name="P1a"><b>1 a §</b></a>   Banverket får bedriva uppdrags-, uthyrnings- och försäljningsverksamhet som är förenlig med verkets uppgifter i övrigt. Förordning (1990:722).<p><a name="P1aS2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P1aS3"></a></p><a class="paragraf" name="P2"><b>2 §</b></a>   Verksförordningen (1987:1100) skall tillämpas på Banverket med undantag av 21 §.<p><a name="P2S2"></a></p><h4 name="Banverkets ledning"><a name="Banverkets ledning">Banverkets ledning</a></h4><p><a name="P2S3"></a></p><a class="paragraf" name="P3"><b>3 §</b></a>   Banverkets generaldirektör är chef för myndigheten.<p><a name="P3S2"></a></p><h4 name="Styrelsen"><a name="Styrelsen">Styrelsen</a></h4><p><a name="P3S3"></a></p><a class="paragraf" name="P4"><b>4 §</b></a>   Banverkets styrelse består av högst tio personer, generaldirektören medräknad. En av ledamöterna är ordförande och en är vice ordförande.<p><a name="P4S2"></a></p>

Styrelsen är beslutför när ordföranden, generaldirektören och minst hälften av de andra ledamöterna är närvarande.<p><a name="P4S3"></a></p><h4 name="Organisation"><a name="Organisation">Organisation</a></h4><p><a name="P4S4"></a></p><a class="paragraf" name="P5"><b>5 §</b></a>   Inom Banverket finns en Järnvägsinspektion och de andra enheter verket bestämmer.<p><a name="P5S2"></a></p>

Järnvägsinspektionen leds av en direktör. För denne skall finnas en ställföreträdare.<p><a name="P5S3"></a></p><h4 name="Delegationen för köp av viss kollektivtrafik"><a name="Delegationen för köp av viss kollektivtrafik">Delegationen för köp av viss kollektivtrafik</a></h4><p><a name="P5S4"></a></p><a class="paragraf" name="P5a"><b>5 a §</b></a>   Delegationen för köp av viss kollektivtrafik skall bereda och administrera statens köp av persontrafik på järnväg och statens ersättning till trafikhuvudmän enligt lagen (1978:438) om huvudmannaskap för viss kollektiv persontrafik för köp av viss kollektivtrafik. Delegationen skall i övrigt företräda staten enligt vad regeringen beslutar.<p><a name="P5aS2"></a></p>

Delegationen består av förhandlare. Förordning (1995:1359).<p><a name="P5aS3"></a></p><h4 name="Styrelsens ansvar och uppgifter"><a name="Styrelsens ansvar och uppgifter">Styrelsens ansvar och uppgifter</a></h4><p><a name="P5aS4"></a></p><a class="paragraf" name="P6"><b>6 §</b></a>   Utöver vad som anges i 11--13 §§ verksförordningen (1987:1100)
skall Banverkets styrelse fastställa drift- och underhållsplaner för statens spåranläggningar samt sådana investeringsplaner för anläggningarna som upprättats med anledning av regeringens planeringsdirektiv.<p><a name="P6S2"></a></p><a class="paragraf" name="P7"><b>7 §</b></a>   Styrelsen skall se till att regeringen får det underlag som den behöver för att ta ställning till omfattningen och inriktningen av verksamheten.<p><a name="P7S2"></a></p>

I uppgifterna ingår att varje år till regeringen<br />
   1. före den 1 september lämna förslag till treårsplan med anslagsredovisning och anslagsframställning,<br />
   2. före den 1 juni lämna årsredovisning med ekonomisk verksamhetsredovisning, balansräkning, finansieringsanalys och förvaltningsberättelse för verket.<p><a name="P7S3"></a></p><h4 name="Ansvar och uppgifter för direktören vid Järnvägsinspektionen"><a name="Ansvar och uppgifter för direktören vid Järnvägsinspektionen">Ansvar och uppgifter för direktören vid Järnvägsinspektionen</a></h4><p><a name="P7S4"></a></p><a class="paragraf" name="P8"><b>8 §</b></a>   Direktören vid Järnvägsinspektionen ansvarar för och beslutar i<br />
   1. sådana frågor om säkerhetsnormer för järnväg, tunnelbana och spårväg som ankommer på Banverket,<br />
   2. frågor om tillsyn över efterlevnaden av fastställda säkerhetsnormer,<br />
   3. frågor om undersökning av olyckor och andra händelser i trafiken med järnväg, tunnelbana eller spårväg som berör säkerheten, i den mån undersökningen ankommer på Banverket,<br />
   4. frågor om namn på trafikplats för järnväg. Förordning (1991:1223).<p><a name="P8S2"></a></p><a class="paragraf" name="P9"><b>9 §</b></a>   har upphävts genom förordning (1990:722).<p><a name="P9S2"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P9S3"></a></p><a class="paragraf" name="P10"><b>10 §</b></a>   Personalföreträdarförordningen (1987:1101) skall tillämpas på Banverket.<p><a name="P10S2"></a></p><h4 name="Personalansvarsnämnden"><a name="Personalansvarsnämnden">Personalansvarsnämnden</a></h4><p><a name="P10S3"></a></p><a class="paragraf" name="P11"><b>11 §</b></a>   Banverkets personalansvarsnämnd består -- förutom av generaldirektören och personalföreträdarna -- av en av cheferna och en jurist, vilka utses av generaldirektören.<p><a name="P11S2"></a></p>

Generaldirektören är nämndens ordförande.<p><a name="P11S3"></a></p>

Nämnden är beslutför när ordföranden och minst två andra ledamöter, däribland juristen, är närvarande.<p><a name="P11S4"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P11S5"></a></p><a class="paragraf" name="P12"><b>12 §</b></a>   Generaldirektören skall avgöra ärenden som inte skall avgöras av styrelsen, direktören vid Järnvägsinspektionen eller personalansvarsnämnden.<p><a name="P12S2"></a></p>

Generaldirektören och direktören vid Järnvägsinspektionen får i lämplig utsträckning delegera sin beslutanderätt till andra tjänstemän i verket.<p><a name="P12S3"></a></p><h4 name="Anställningar m.m."><a name="Anställningar m.m.">Anställningar m.m.</a></h4><p><a name="P12S4"></a></p><a class="paragraf" name="P13"><b>13 §</b></a>   Andra styrelseledamöter än generaldirektören utses av regeringen för en bestämd tid.<p><a name="P13S2"></a></p>

Regeringen utser ordförande i styrelsen. Styrelsens vice ordförande utses av styrelsen. Förordnandena ges för en bestämd tid.<p><a name="P13S3"></a></p><a class="paragraf" name="P14"><b>14 §</b></a>   Generaldirektören anställs genom beslut av regeringen för en bestämd tid.<p><a name="P14S2"></a></p>

Anställningen som direktör vid Järnvägsinspektionen beslutas av regeringen efter anmälan av generaldirektören. Anställningen får begränsas att gälla längst till och med en viss tidpunkt.<p><a name="P14S3"></a></p>

Övriga anställningar beslutas av Banverket. Förordning (1995:590).<p><a name="P14S4"></a></p><a class="paragraf" name="P15"><b>15 §</b></a>   Förhandlare i Delegationen för köp av viss kollektivtrafik utses av regeringen efter anmälan av generaldirektören.<br />
Förordning (1995:1359).<p><a name="P15S2"></a></p><h4 name="Övriga föreskrifter"><a name="Övriga föreskrifter">Övriga föreskrifter</a></h4><p><a name="P15S3"></a></p><a class="paragraf" name="P16"><b>16 §</b></a>   Banverket får handlägga ärenden om anspråk på ersättning för personskada utom ärenden som enligt 3 § förordningen (1995:1301) om handläggning av skadeståndsanspråk mot staten skall handläggas av Justitiekanslern. Bestämmelserna i 11-13 §§ denna förordning gäller för Banverket i ärenden om reglering av personskada.<br />
Förordning (1995:1359).<p><a name="P16S2"></a></p><a class="paragraf" name="P17"><b>17 §</b></a>   Föreskrifter om Banverkets medverkan i totalförsvaret finns i beredskapsförordningen (1993:242).<p><a name="P17S2"></a></p>

För att säkerställa att totalförsvarets krav beaktas i den fredstida verksamheten skall Banverket samråda med Försvarsmakten, Överstyrelsen för civil beredskap och övriga berörda totalförsvarsmyndigheter. Förordning (1994:176).<p><a name="P17S3"></a></p><a class="paragraf" name="P18"><b>18 §</b></a>   Banverket skall inom sitt verksamhetsområde tillhandahålla underlag för tillämpningen av plan- och bygglagen (1987:10) och lagen (1987:12)
om hushållning med naturresurser m.m.<p><a name="P18S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>