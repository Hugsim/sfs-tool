<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1988:743) med instruktion för Statens konstråd
 - SFS sfs-1988-743</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1988:743) med instruktion för Statens konstråd
</h1>
            <div class="meta-info">
                <span><strong>SFS:</strong> 1988:743</span> •
                <span><strong>Utfärdad:</strong> 1988-06-09</span>
            </div>
        </header>

        <main class="law-content">
            <h2>Förordning (1988:743) med instruktion för Statens konstråd
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1988:743<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
1988-06-09 <br />  


<b>Upphävd</b>: 
1997-01-01<br />

<b>Författningen har upphävts genom</b>: 
SFS 1996:1597<br />


<b>Ändringsregister</b>:   
<a href="http://rkrattsbaser.gov.se/sfsr?bet=1988:743">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1988:743">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Statens konstråd har till uppgift att genom förvärv av konstnärliga arbeten till statens byggnader och andra lokaler för statliga myndigheter verka för att konstnärliga värden införlivas med samhällsmiljön.<p><a name="P1S2"></a></p><a class="paragraf" name="P2"><b>2 §</b></a>   Rådet skall lämna statliga, kommunala och landstingskommunala myndigheter samt enskilda personer och företag information om förvärv av konstnärliga arbeten som är av betydelse för samhällsmiljön samt i övrigt om konsten i denna miljö.<p><a name="P2S2"></a></p>

Rådet bör även i övrigt informera intresserade om sin verksamhet.<p><a name="P2S3"></a></p><a class="paragraf" name="P3"><b>3 §</b></a>   Rådet får anordna tävling om förvärv av konstnärligt arbete.<p><a name="P3S2"></a></p><h4 name="Sammansättning"><a name="Sammansättning">Sammansättning</a></h4><p><a name="P3S3"></a></p><a class="paragraf" name="P4"><b>4 §</b></a>   Rådet består av nio ledamöter. En av ledamöterna är ordförande och en är vice ordförande. För ledamöterna utom för ordföranden finns ersättare.<p><a name="P4S2"></a></p><h4 name="Organisation"><a name="Organisation">Organisation</a></h4><p><a name="P4S3"></a></p><a class="paragraf" name="P5"><b>5 §</b></a>   Hos rådet finns en sekreterare och ett kansli. Rådets ordförande är chef för kansliet. Förordning (1991:552).<p><a name="P5S2"></a></p><a class="paragraf" name="P6"><b>6 §</b></a>   Rådet får inom sig utse särskilda delegationer för beredning av ärenden. I en sådan delegation får också sekreteraren hos rådet utses till ledamot. Rådet får anlita experter och sakkunniga. Förordning
(1991:552).<p><a name="P6S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P6S3"></a></p><a class="paragraf" name="P7"><b>7 §</b></a>   Följande bestämmelser i verksförordningen (1995:1322) skall tillämpas på rådet:<p><a name="P7S2"></a></p>

16 § om medverkan i EU-arbetet,<br />
18 § om myndighetens organisation,<br />
26 § om vem som får begära in förklaringar m.m.,<br />
27 och 28 §§ om myndighetens föreskrifter,<br />
29 § om inhämtande av uppgifter,<br />
31 § om myndighetens beslut, och<p><a name="P7S3"></a></p>

35 § om överklagande. Förordning (1996:452).<p><a name="P7S4"></a></p><a class="paragraf" name="P8"><b>8 §</b></a>   Rådet har det ansvar för verksamheten och de uppgifter som anges i 6, 7, 9, 13 och 15 §§ verksförordningen (1995:1322).<br />
Förordning (1996:452).<p><a name="P8S2"></a></p><a class="paragraf" name="P9"><b>9 §</b></a>   Rådets ordförande har det ansvar för verksamheten och de uppgifter som anges i 8 § verksförordningen (1995:1322).<br />
Förordning (1996:452).<p><a name="P9S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P9S3"></a></p><a class="paragraf" name="P10"><b>10 §</b></a>   Rådet är beslutfört när ordföranden och minst hälften av de andra ledamöterna är närvarande.<p><a name="P10S2"></a></p>

När ärenden av större vikt handläggs skall om möjligt samtliga ledamöter vara närvarande.<p><a name="P10S3"></a></p><a class="paragraf" name="P11"><b>11 §</b></a>   Om ett ärende är så brådskande att rådet inte hinner sammanträda för att behandla det, får ärendet avgöras genom meddelanden mellan ordföranden och minst fyra andra ledamöter.<p><a name="P11S2"></a></p>

Om detta förfarande inte är lämpligt, får ordföranden ensam avgöra ärendet. Ett sådant beslut skall anmälas vid nästa sammanträde med rådet.<p><a name="P11S3"></a></p><a class="paragraf" name="P12"><b>12 §</b></a>   Rådet får i arbetsordningen eller i särskilda beslut lämna över till en eller flera ledamöter eller ersättare för ledamöter eller till någon som tjänstgör hos rådet att avgöra ärenden som är av det slaget att de inte behöver prövas av rådet i sammanträde.<p><a name="P12S2"></a></p>

När det gäller ordföranden får rådet besluta att till denne överlämna även sådana ärenden som eljest borde ha prövats av rådet i sammanträde.<br />
Förordning (1991:552).<p><a name="P12S3"></a></p><a class="paragraf" name="P13"><b>13 §</b></a>   Innan rådet beslutar om förvärv av sådana konstnärliga arbeten som skall anbringas fast eller om utförande av tävlingsförslag, skall berörda myndigheter beredas tillfälle att yttra sig.<p><a name="P13S2"></a></p><a class="paragraf" name="P14"><b>14 §</b></a>   Ärendena avgörs efter föredragning. I arbetsordningen eller i särskilda beslut får det dock medges att ärenden som avgörs enligt 12 §
inte behöver föredras.<p><a name="P14S2"></a></p><a class="paragraf" name="P15"><b>15 §</b></a>   En företrädare för var och en av Statens konstmuseer, Statens fastighetsverk och Fortifikationsverket har rätt att närvara vid  sammanträden med rådet och delta i rådets överläggningar men inte i dess beslut. Förordning (1994:389).<p><a name="P15S2"></a></p>

Tjänstetillsättningar m. m.<p><a name="P15S3"></a></p><a class="paragraf" name="P16"><b>16 §</b></a>   Ledamöter och ersättare för ledamöter utses av regeringen för en bestämd tid.<p><a name="P16S2"></a></p>

Regeringen utser ordförande och vice ordförande. Förordnandena ges för en bestämd tid. Förordning (1991:552).<p><a name="P16S3"></a></p><a class="paragraf" name="P17"><b>17 §</b></a>   Tjänster hos rådet tillsätts av rådet.<p><a name="P17S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P17S3"></a></p><a class="paragraf" name="P18"><b>18 §</b></a>   En ledamot eller en ersättare för ledamot får inte delta i handläggningen av ett ärende om förvärv av konstnärligt arbete, om han eller någon närstående till honom ämnar delta eller deltar i tävling som berör ärendet. Inte heller får han delta i handläggningen av ett ärende om inköp av konstverk, som utförts av honom eller av någon närstående till honom, eller om beställning av sådant konstverk hos honom eller hos någon närstående till honom.<p><a name="P18S2"></a></p>

En ledamot eller en ersättare för ledamot skall omedelbart anmäla hos rådet, om han ämnar delta i tävling som anordnas av rådet. Detsamma gäller om han vet att någon närstående till honom ämnar delta i en sådan tävling.<p><a name="P18S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>