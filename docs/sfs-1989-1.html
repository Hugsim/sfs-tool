<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Statens provningsanstalts kungörelse (1989:1) om
skrivmateriel och reproduktionsmetoder som är godkända till
vissa slag av handlingar under år 1989
 - SFS sfs-1989-1</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Statens provningsanstalts kungörelse (1989:1) om
skrivmateriel och reproduktionsmetoder som är godkända till
vissa slag av handlingar under år 1989
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1989:1</span> •
                <span><strong>Utfärdad:</strong> 1989-01-02</span>
            </div>
        </header>

        <main class="law-content">
            <h2>Statens provningsanstalts kungörelse (1989:1) om
skrivmateriel och reproduktionsmetoder som är godkända till
vissa slag av handlingar under år 1989
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1989:1<br />

<b>Departement/myndighet</b>:   
Industridepartementet <br />  

<b>Utfärdad</b>:   
1989-01-02 <br />  


<b>Tidsbestämd</b>: 
1990-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=1989:1">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1989:1">Fulltext (Regeringskansliet)</a> 


<br />

<hr />



<div><p><a name="S1"></a></p>


Statens provningsanstalt meddelar härmed, att följande skrivmateriel och  reproduktionsmetoder är godkända jämlikt skrivmaterielkungörelsen 
(1964:504), under år 1989 för framställning av i nämnda kungörelse  angivna handlingar.<p><a name="S2"></a></p>

Godkännandet är giltigt endast för materiel märkt med de  registreringsmärken som framgår av förteckningen.<p><a name="S3"></a></p>

För varje materielgrupp är inom parentes angivet de slag av papper som  materielen får användas till. Godkännandet innebär huvudsakligen att  handlingar framställda med godkända skrivmedel har en skrift med  erforderlig beständighet i avseende på synlighet. Skriftens färg kan t.  ex. förändras utan att synligheten nedsättes. Andra aspekter, vilka för  den enskilde brukaren kan ha betydelse, eller om vilka stadgas i andra  föreskrifter, innefattas inte i godkännanden enligt denna kungörelse.<p><a name="S4"></a></p>

Det bör även påpekas att det inte är säkert att de inom respektive  materielgrupp upptagna skrivmaterielen är lämpade för alla typer av  maskiner, stämplar m. m. som kan förekomma. Vid inköp bör därför  upplysning om vilken materiel som är lämplig i föreliggande fall,  inhämtas från apparat- eller skrivmaterielleverantör.<p><a name="S5"></a></p>

Om det i förteckningen anges två färger, t. ex. svart/rött, för ett  färgband, om fattar godkännandet såväl den svarta som den röda delen.<p><a name="S6"></a></p>

Nötningsbeständigheten är som regel ej helt tillfredsställande för  skrift framställd med karbonpapper och korrigeringsbara färgband. För  skrift framställd med korrigeringsbart färgband krävs dessutom en viss  förvaringstid innan full vidhäftning uppnås.<p><a name="S7"></a></p>

Arkivhandlingar skall inte förvaras i sådana plastfickor, som kan  förorsaka skador på skriften. Speciellt plastfickor tillverkade av  mjukgjord PVC har visat sig vara olämpliga. Särskilt känsliga för  påverkan är elektrostatiskt framställda kopior.<p><a name="S8"></a></p>

Med ansvarig firma avses, i förteckningen nedan, den firma vilken är  ansvarig för att respektive skrivmateriel ej saluförs i strid mot  skrivmaterielkungörelsens ansvarsbestämmelser eller mot Statens  provningsanstalts anvisningar och bestämmelser. Firman är bland annat  ansvarig för att saluförd materiel överensstämmer i sammansättning och  egenskaper med den materiel som ursprungligen undersökts och godkänts av  provningsanstalten.<p><a name="S9"></a></p>

Under året kan ytterligare materiel och metoder komma att godkännas. Den  ansvariga firman erhåller då ett av Statens provningsanstalt separat  utfärdat godkännande, av vilket registreringsmärkning och övriga villkor  för godkännandet framgår.<p><a name="S10"></a></p>

/r3/ Rader- och korrigeringsmedel<p><a name="S11"></a></p>

För närvarande får endast radermedel av mekanisk typ användas. Med hjälp  av dessa avlägsnas den befintliga skriften fysiskt från underlaget, utan  att några nämnvärda rester av radermedlet blir kvar.<p><a name="S12"></a></p>

Till denna grupp hör bl. a. gummikautschuk, raderknivar och den till  vissa färgband hörande "lift-off-tejpen". Tejpen fungerar så, att skrift  framställd med färgbanden rycks bort från underlaget.<p><a name="S13"></a></p>

Kemiska radermedel, t.ex. radervätskor, och färggivande  korrigeringsmedel, t.ex. korrekturlack och vita korrigeringsfärgband får  inte användas.<p><a name="S14"></a></p>

/r3/ Icke godkänd skrivmateriel<p><a name="S15"></a></p>

Riksarkivet äger rätt att medge att även icke godkänd skrivmateriel får  användas för framställning av sådana handlingar som anges i 8 § i  skrivmaterielkungörelsen (1964:504). Dispens kan lämnas efter ansökan  och prövning i varje enskilt fall. Förutsättning för medgivande är, att  sådana åtgärder vidtages, att handlingarnas innehåll kan bevaras för  framtiden.<p><a name="S16"></a></p>

Sådana enskilda medgivanden kan ges för mikrofilm och magnetband samt,  för framställning av kartor och ritningar, ritfilm och fotografisk film.<p><a name="S17"></a></p>

Beträffande mikrofilm finns vissa villkor angivna i riksarkivets  cirkulär angående framställning och handhavande av mikrofilm för  arkivändamål (Statens kulturråds författningssamling KRFS 1982:1).<p><a name="S18"></a></p>

Beträffande ritfilm och fotografisk film finns villkor angivna i  riksarkivets föreskrifter och allmänna råd angående framställning och  hantering av kartor och ritningar som skall bevaras (Riksarkivets  författningssamling RA-F S 1986:3).<p><a name="S19"></a></p>

För magnetband finns villkor angivna i riksarkivets föreskrifter om  avlämning av magnetband för ADB (RA-FS 1986:1), samt i riksarkivets  cirkulär (1968:473, ändr. och omtr. 1979:679) om tillämpningen av  allmänna arkivstadgan.<p><a name="S20"></a></p>

Förteckning över materiel lämpade för ovanstående ändamål kan erhållas  från Statens provningsanstalt.<p><a name="S21"></a></p><h4 name="Skrivmaterielen är i förteckningen uppdelad i följande grupper"><a name="Skrivmaterielen är i förteckningen uppdelad i följande grupper">Skrivmaterielen är i förteckningen uppdelad i följande grupper</a></h4><p><a name="S22"></a></p>

//Förteckningen inte med här.//<p><a name="S23"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>