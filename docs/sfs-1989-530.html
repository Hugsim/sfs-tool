<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1989:530) om åtgärder för att förebygga våldsdåd med
internationell bakgrund (terroristlag)
 - SFS sfs-1989-530</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1989:530) om åtgärder för att förebygga våldsdåd med
internationell bakgrund (terroristlag)
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1989:530</span> •
                <span><strong>Utfärdad:</strong> 1989-06-08</span>
            </div>
        </header>

        <main class="law-content">
            <h2>Lag (1989:530) om åtgärder för att förebygga våldsdåd med
internationell bakgrund (terroristlag)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1989:530<br />

<b>Departement/myndighet</b>:   
Arbetsmarknadsdepartementet <br />  

<b>Utfärdad</b>:   
1989-06-08 <br />  


<b>Upphävd</b>: 
1991-07-01<br />

<b>Författningen har upphävts genom</b>: 
SFS 1991:572<br />


<b>Ändringsregister</b>:   
<a href="http://rkrattsbaser.gov.se/sfsr?bet=1989:530">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1989:530">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   En utlänning som kommer till Sverige skall avvisas, om det finns  grundad anledning att anta att han tillhör eller verkar för en sådan  organisation eller grupp som avses i andra stycket och om det dessutom  med hänsyn till vad som är känt om hans tidigare verksamhet eller i  övrigt föreligger fara för att han här i landet medverkar till sådana  handlingar som avses i det stycket.<p><a name="P1S2"></a></p>

I första stycket avses en organisation eller grupp som, med hänsyn till  vad som är känt om dess verksamhet, kan befaras utanför sitt hemland  använda våld, hot eller tvång för politiska syften och därvid begå  sådana gärningar här i landet.<p><a name="P1S3"></a></p>

Avvisning skall ske när utlänningen kommer till Sverige eller så snart  som möjligt efter ankomsten. Avvisning får inte ske senare än tre  månader från ankomsten. <p><a name="P1S4"></a></p><a class="paragraf" name="P2"><b>2 §</b></a>   Uppkommer fråga om att en utlänning som kommer till Sverige skall  avvisas, skall polismyndigheten genast överlämna ärendet till  regeringens avgörande. I sådana ärenden skall förhandling hållas.  Yttrande skall inhämtas från statens invandrarverk, om det inte möter  hinder på grund av att ärendet är synnerligen brådskande. Regeringen får  dock utan föregående förhandling eller hörande av invandrarverket  besluta att inte avvisa utlänningen.<p><a name="P2S2"></a></p>

Regeringen får meddela närmare föreskrifter med riktlinjer för  polismyndigheternas prövning av frågan om ett ärende skall överlämnas  till regeringens avgörande. <p><a name="P2S3"></a></p><a class="paragraf" name="P3"><b>3 §</b></a>   En utlänning får utvisas ur landet, om det föreligger sådana  omständigheter som anges i 1 § första stycket men enligt tredje stycket  avvisning inte kan ske.<p><a name="P3S2"></a></p>

Beslut om utvisning enligt första stycket meddelas av regeringen. I  sådana ärenden skall förhandling hållas. Yttrande skall inhämtas från  statens invandrarverk, om det inte möter hinder på grund av att ärendet  är synnerligen brådskande. <p><a name="P3S3"></a></p><a class="paragraf" name="P4"><b>4 §</b></a>   Beslut om avvisning eller utvisning skall förenas med förbud för  utlänningen att återvända till Sverige. Därvid tillämpas bestämmelserna  i 4 kap. 14 § andra stycket utlänningslagen (1989:529) på motsvarande  sätt. <p><a name="P4S2"></a></p><a class="paragraf" name="P5"><b>5 §</b></a>   I ärenden om avvisning eller utvisning enligt denna lag får det  statsråd som har till uppgift att föredra ärenden enligt denna lag,  eller den tjänsteman som statsrådet bestämmer, besluta om förhandling  och bestämma om andra än utlänningen skall höras. Förhandlingen skall  hållas vid Stockholms tingsrätt eller, om särskilda skäl talar mot att  förhandlingen hålls där, vid en annan domstol eller vid en  förvaltningsmyndighet. <p><a name="P5S2"></a></p><a class="paragraf" name="P6"><b>6 §</b></a>   Den domstol eller myndighet som håller förhandlingen skall uppdra åt  rikspolisstyrelsen eller en polismyndighet eller åt en särskilt utsedd  person att vara allmänt ombud vid förhandlingen. <p><a name="P6S2"></a></p><a class="paragraf" name="P7"><b>7 §</b></a>   Utlänningen och andra personer som skall höras, skall kallas till  förhandlingen. Om utlänningen hålls i förvar, skall den domstol eller  förvaltningsmyndighet som håller förhandlingen besluta om hans  inställelse. Har kallelse till förhandlingen delgetts den som skall  höras minst fyra dagar före förhandlingen och uteblir den kallade utan  att ha anmält laga förfall, får domstolen eller förvaltningsmyndigheten  besluta om hämtning genom polismyndighetens försorg. Hämtning av någon  annan än utlänningen får dock ske endast om det finns synnerliga skäl. <p><a name="P7S2"></a></p><a class="paragraf" name="P8"><b>8 §</b></a>   Vid förhandlingen skall noga utredas de omständigheter som kan  inverka på ärendets avgörande. Utlänningen skall få tillfälle att ange  sin ståndpunkt och att uttala sig om de omständigheter som åberopas i  ärendet.<p><a name="P8S2"></a></p>

I fråga om förhandling vid allmän domstol skall, i den mån annat inte  följer av 5--7 samt 9 och 10 §§, i tillämpliga delar gälla  bestämmelserna om bevisupptagning utom huvudförhandling i brottmål.  Utöver vad som följer av 5 kap. 1 § rättegångsbalken får rätten förordna  att förhandlingen skall hållas inom stängda dörrar, om det kan antas att  det vid förhandlingen kommer att förebringas uppgift, för vilken hos  domstolen gäller sekretess som avses i sekretesslagen (1980:100).<p><a name="P8S3"></a></p>

Förhandling vid förvaltningsmyndighet eller allmän förvaltningsdomstol  skall, om annat inte följer av 5--7 samt 9 och 10 §§, ske med  iakttagande i tillämpliga delar av som föreskrivs om muntlig förhandling  vid sådan domstol. <p><a name="P8S4"></a></p><a class="paragraf" name="P9"><b>9 §</b></a>   För inställelse vid förhandlingen skall utlänningen få ersättning av  allmänna medel för resa och uppehälle, om det bedöms skäligt med hänsyn  till hans ekonomiska förhållanden, den tid han har vistats i landet samt  övriga omständigheter. Förskott får beviljas på ersättningen.<p><a name="P9S2"></a></p>

Andra personer som på kallelse har inställt sig vid förhandlingen har  rätt till ersättning av allmänna medel för kostnad och tidsspillan med  anledning av inställelsen. Förskott får beviljas på ersättning för resa  och uppehälle.<p><a name="P9S3"></a></p>

Den som är allmänt ombud eller tolk har rätt att av allmänna medel få  arvode samt ersättning för kostnader och tidsspillan, om inte uppdraget  har fullgjorts i tjänsten. <p><a name="P9S4"></a></p><a class="paragraf" name="P10"><b>10 §</b></a>   Frågan om ersättning eller förskott prövas av den domstol eller  förvaltningsmyndighet som håller förhandlingen. Närmare bestämmelser om  ersättning och förskott meddelas av regeringen eller den myndighet som  regeringen bestämmer. <p><a name="P10S2"></a></p><a class="paragraf" name="P11"><b>11 §</b></a>   En förvaltningsmyndighets beslut om ersättning enligt 9 § får  överklagas till kammarrätten. <p><a name="P11S2"></a></p><a class="paragraf" name="P12"><b>12 §</b></a>   En utlänning får tas i förvar om det är sannolikt att han kommer  att avvisas eller utvisas enligt denna lag eller beslut härom föreligger  och det skäligen kan antas att han annars kommer att hålla sig undan  eller bedriva brottslig verksamhet i Sverige eller om hans identitet är  oklar. Är utlänningen under sexton år, får han inte utan synnerliga skäl  tas i förvar. Detsamma gäller hans vårdnadshavare eller, om de är flera,  en av dem.<p><a name="P12S2"></a></p>

Under de förutsättningar som anges i första stycket kan en utlänning  ställas under uppsikt, om detta är tillräckligt. Beträffande uppsikt  gäller 6 kap. 5 § utlänningslagen (1989:529) i tillämpliga delar. <p><a name="P12S3"></a></p><a class="paragraf" name="P13"><b>13 §</b></a>   Även om de i 12 § angivna förutsättningarna inte föreligger, får en  polismyndighet ta en utlänning i förvar eller ställa honom under uppsikt  när fråga om avvisning skall överlämnas till regeringen enligt 2 § eller  när det uppkommer fråga om att utvisa utlänningen enligt 3 §.<p><a name="P13S2"></a></p>

Beslut med stöd av första stycket skall anmälas till regeringen. Det  statsråd som har till uppgift att föredra ärenden enligt denna lag skall  snarast pröva om åtgärden skall bestå. <p><a name="P13S3"></a></p><a class="paragraf" name="P14"><b>14 §</b></a>   När regeringen har beslutat om avvisning eller utvisning enligt  denna lag men det möter hinder som anges i 8 kap. 1--4 §§  utlänningslagen (1989:529) mot att verkställa beslutet eller beslutet av  annan särskild anledning inte bör verkställas, skall regeringen förordna  att verkställighet tills vidare inte får ske (inhibition). Avvisnings-  eller utvisningsbeslutet samt förordnandet om inhibition skall prövas på  nytt när det finns skäl till detta. <p><a name="P14S2"></a></p><a class="paragraf" name="P15"><b>15 §</b></a>   När fråga uppkommer om hinder mot verkställighet av ett beslut om  avvisning eller utvisning enligt denna lag, får det statsråd som har  till uppgift att föredra sådana ärenden besluta att verkställighet inte  skall ske innan regeringen har avgjort ärendet. Ett sådant beslut får  även fattas av statens invandrarverk. Verket skall då genast underrätta  regeringen och anmäla ärendet, om det ännu inte har kommit under  regeringens prövning. <p><a name="P15S2"></a></p><a class="paragraf" name="P16"><b>16 §</b></a>   Ett beslut om avvisning eller utvisning skall verkställas så snart  det kan ske. Verkställigheten ankommer på polismyndighet. Regeringen får  dock förordna att verkställigheten skall ske genom annan myndighets  försorg. <p><a name="P16S2"></a></p><a class="paragraf" name="P17"><b>17 §</b></a>   Skall ett av regeringen meddelat beslut om avvisning eller  utvisning enligt denna lag på grund av förordnande enligt 14 § inte  verkställas, tillämpas 19--22 §§ beträffande utlänning som avses med  beslutet. Regeringen får besluta om sådana åtgärder som anges i 4 kap. 
11 § första stycket utlänningslagen (1989:529) för utlänningens vistelse  i landet.<p><a name="P17S2"></a></p>

Har enligt utlänningslagen meddelats beslut i andra fall än sådana som  avses i första stycket om avvisning eller utvisning och kan beslutet  inte verkställas, får regeringen, om sådana omständigheter föreligger  beträffande utlänningen som avses 1 §, förordna att 19--22 §§ skall  tillämpas och besluta om sådana åtgärder som sägs i första stycket.<p><a name="P17S3"></a></p>

Innan beslut om åtgärder meddelas skall förhandling hållas. Därvid  tillämpas reglerna om förhandling i 5--11 §§. <p><a name="P17S4"></a></p><a class="paragraf" name="P18"><b>18 §</b></a>   I ärende enligt denna lag gäller i tillämpliga delar vad som är  föreskrivet i 4 kap. 12, 13 och 15 §§, 5 kap. 5 §, 6 kap. 4 § andra  stycket och 6--15 §§, 7 kap. 7 och 9 §§, 8 kap. 1--6, 14 och 16 §§, 9  kap. 1--3 §§ samt 11 kap. 5 och 6 §§ utlänningslagen (1989:529). <p><a name="P18S2"></a></p><a class="paragraf" name="P19"><b>19 §</b></a>   Om det är av betydelse för att utröna om en organisation eller  grupp som avses i 1 § andra stycket planlägger eller förbereder gärning  som innebär våld, hot eller tvång för politiska syften, får en utlänning  som avses i 17 §, underkastas husrannsakan, kroppsvisitation eller  kroppsbesiktning. Av en sådan utlänning får också tas fingeravtryck och  fotografi.<p><a name="P19S2"></a></p>

Förordnande om åtgärd enligt första stycket meddelas av polismyndighet.  I fråga om sådan åtgärd gäller i övrigt bestämmelserna i 28 kap.  rättegångsbalken i tillämpliga delar. <p><a name="P19S3"></a></p><a class="paragraf" name="P20"><b>20 §</b></a>   För ändamål som avses i 19 § första stycket får rätten, om det  finns synnerliga skäl, meddela polismyndighet tillstånd enligt 27 kap.  rättegångsbalken till hemlig teleavlyssning mot utlänning som avses i 17 
§.<p><a name="P20S2"></a></p>

Rätten kan för ändamål som avses i 19 § första stycket, om det finns  synnerliga skäl, även meddela polismyndighet tillstånd att närmare  undersöka, öppna eller granska post- eller telegrafförsändelse, brev,  annan sluten handling eller paket som har ställts till eller avsänts  från utlänning som avses i 17 §, och som påträffas vid husrannsakan,  kroppsvisitation eller kroppsbesiktning eller som finns hos post-,  telegraf-, järnvägs- eller annan befordringsanstalt.<p><a name="P20S3"></a></p>

I tillstånd som avses i andra stycket kan rätten förordna, att i  tillståndet avsedd försändelse, som ankommer till befordringsanstalt,  skall kvarhållas till dess den närmare undersökts, öppnats eller  granskats. Förordnandet skall innehålla underrättelse att meddelande om  åtgärden inte får utan tillstånd av den som har begärt åtgärden lämnas  avsändaren, mottagaren eller annan. <i>Lag (1989:531)</i>.<p><a name="P20S4"></a></p><a class="paragraf" name="P21"><b>21 §</b></a>   Tillstånd som avses i 20 § skall meddelas att gälla viss tid, ej  överstigande en månad, från den dag tillståndet meddelades.<p><a name="P21S2"></a></p>

Fråga om tillstånd prövas av Stockholms tingsrätt på yrkande av  rikspolisstyrelsen. Rättens avgörande sker genom slutligt beslut. Sådant  beslut går omedelbart i verkställighet. I fråga om förfarandet tillämpas  i övrigt bestämmelserna i rättegångsbalken om förfarandet vid rättens  prövning av fråga om hemlig teleavlyssning enligt 27 kap.  rättegångsbalken. <i>Lag (1989:531)</i>.<p><a name="P21S3"></a></p><a class="paragraf" name="P22"><b>22 §</b></a>   En upptagning eller uppteckning som gjorts vid hemlig  teleavlyssning skall granskas snarast möjligt. Granskningen får inte  utföras av annan än rätten, rikspolisstyrelsen, polismyndighet eller  åklagare. Innehåller upptagningen eller uppteckningen något som inte är  av betydelse för det ändamål som föranlett avlyssningen, skall den i  denna del omedelbart förstöras efter granskningen.<p><a name="P22S2"></a></p>

Försändelse eller annan handling som omfattas av tillstånd enligt 20 §  får inte närmare undersökas, öppnas eller granskas av annan än rätten,  rikspolisstyrelsen, polismyndighet eller åklagare. Sådan handling skall  undersökas snarast möjligt. När undersökningen har slutförts, skall  försändelse som finns hos befordringsanstalt tillställas den till vilken  försändelsen är ställd och annan handling återlämnas till den hos vilken  handlingen påträffats, om inte beslag sker enligt därom gällande  bestämmelser. <i>Lag (1989:531)</i>.<p><a name="P22S3"></a></p><a class="paragraf" name="P23"><b>23 §</b></a>   Till fängelse i högst ett år eller, när omständigheterna är  mildrande, till böter döms<br />
   1. den som hjälper en sådan utlänning som avses i 1 § att komma in i  Sverige,<br />
   2. den som försöker hindra verkställighet av beslut om avvisning eller  utvisning enligt denna lag eller<br />
   3. en utlänning som bryter mot en sådan föreskrift som har meddelats  enligt 17 §.<p><a name="P23S2"></a></p>

För försök eller förberedelse till brott som avses i första stycket 1  döms till ansvar enligt 23 kap. brottsbalken. <p><a name="P23S3"></a></p><a class="paragraf" name="P24"><b>24 §</b></a>   Till fängelse i högst ett år eller, om brottet är ringa, till böter  döms en utlänning som uppehåller sig i Sverige, fast han enligt ett  verkställt beslut om avvisning eller utvisning enligt denna lag inte har  haft rätt att återvända hit. Detta gäller dock inte om utlänningen har  flytt hit för att undgå förföljelse som avses i 3 kap. 2 §  utlänningslagen (1989:529).<p><a name="P24S2"></a></p>

I ringa fall skall åtal för brott enligt denna paragraf inte väckas  annat än om det är påkallat från allmän synpunkt.<p><a name="P24S3"></a></p><br /><h3 name="overgang"><a name="overgang">Övergångsbestämmelser</a></h3>
1989:530<p><a name="P24S2"></a></p>

Denna lag träder i kraft den 1 juli 1989, då lagen (1975:1360) om  tvångsåtgärder i spaningssyfte i vissa fall skall upphöra att gälla.<p><a name="P24S3"></a></p>

Bestämmelserna i 17 § första stycket tillämpas även när regeringen  enligt 73 § utlänningslagen (1980:376) eller 8 § lagen (1973:162) om  särskilda åtgärder till förebyggande av vissa våldsdåd med  internationell bakgrund eller 51 § tredje stycket utlänningslagen 
(1954:193) har förordnat att avvisnings- eller utvisningsbeslut ej skall  verkställas. Bestämmelserna i 17 § andra stycket är tillämpliga också  när beslut om avvisning eller utvisning har meddelats enligt  utlänningslagen (1980:376) och när beslut om avvisning, förpassning,  förvisning eller utvisning har meddelats enligt utlänningslagen 
(1954:193).<p><a name="P24S4"></a></p>

Vid tillämpning av 23 § första stycket 2 och 24 § första stycket  likställs med beslut om avvisning eller utvisning som där avses  motsvarande beslut enligt äldre lag. Med föreskrift enligt 23 § första  stycket 3 likställs motsvarande föreskrifter som meddelats enligt äldre  lag.<p><a name="P24S5"></a></p>

Om det i en lag eller i en annan författning hänvisas till en föreskrift  som har ersatts genom bestämmelse i denna lag, tillämpas i stället den  nya bestämmelsen. <p><a name="P24S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>