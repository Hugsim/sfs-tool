<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1989:532) om tillstånd för anställning på fartyg - SFS sfs-1989-532</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1989:532) om tillstånd för anställning på fartyg</h1>
            <div class="meta-info">
                <span><strong>SFS:</strong> 1989:532</span> •
                <span><strong>Utfärdad:</strong> 1989-06-08</span>
            </div>
        </header>

        <main class="law-content">
            <h2>Lag (1989:532) om tillstånd för anställning på fartyg</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1989:532<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
1989-06-08 <br />  


<b>Ändrad</b>:   
t.o.m. SFS 2010:1560<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1989:532">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1989:532">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   En utlänning ska ha tillstånd för att ha anställning som avser befattning på svenskt fartyg i utrikes trafik
(anställningstillstånd) om inte utlänningen har permanent uppehållstillstånd i Sverige eller är medborgare i Danmark, Finland, Island eller Norge.<p><a name="P1S2"></a></p>

Kravet på anställningstillstånd gäller inte för annan utlänning som är medborgare i en stat inom Europeiska ekonomiska samarbetsområdet (EES).<p><a name="P1S3"></a></p>

Kravet på anställningstillstånd omfattar inte heller annan utlänning än som avses i första och andra styckena, om fartyget huvudsakligen används i sådan fjärrfart som avses i 64 kap. 6 §
inkomstskattelagen (1999:1229).<p><a name="P1S4"></a></p>

Regeringen får föreskriva andra undantag från kravet på anställningstillstånd. Regeringen eller den myndighet som regeringen bestämmer får meddela föreskrifter om avgifter för prövning av ansökan om undantag. <i>Lag (2010:1560)</i>.<p><a name="P1S5"></a></p><a class="paragraf" name="P2"><b>2 §</b></a>   Anställningstillstånd ges för tjänstgöring i en befattning på ett visst fartyg eller vissa fartyg eller på fartyg som tillhör ett visst rederi.<br />
Tillståndet får förenas med de villkor som behövs.<p><a name="P2S2"></a></p><a class="paragraf" name="P3"><b>3 §</b></a>   Anställningstillstånd lämnas av Arbetsförmedlingen.<br />
Tillstånd får dessutom lämnas<br />
   1. av den sjöarbetsförmedling, som utses av regeringen eller av den myndighet som regeringen bestämmer, och<br />
   2. av de svenska utlandsmyndigheter som Utrikesdepartementet bestämmer.<p><a name="P3S2"></a></p>

Arbetsförmedlingen får återkalla ett anställningstillstånd om utlänningen medvetet har lämnat oriktiga uppgifter eller svikligen har förtigit vissa omständigheter eller om det i övrigt finns särskilda skäl. <i>Lag (2007:405)</i>.<p><a name="P3S3"></a></p><a class="paragraf" name="P4"><b>4 §</b></a>   Den som har en utlänning i sin tjänst trots att utlänningen  inte har föreskrivet anställningstillstånd döms till böter  eller, när omständigheterna är försvårande, till fängelse i  högst ett år.<p><a name="P4S2"></a></p><a class="paragraf" name="P5"><b>5 §</b></a>   Fysisk eller juridisk person som har en utlänning i sin tjänst, trots att denne inte har föreskrivet anställningstillstånd, ska erlägga en särskild avgift.<p><a name="P5S2"></a></p>

För varje utlänning som avses i första stycket utgör avgiften hälften av det prisbasbelopp enligt 2 kap. 6 och 7 §§
socialförsäkringsbalken som gällde när överträdelsen upphörde.<br />
Har överträdelsen pågått under längre tid än tre månader, utgör avgiften för varje utlänning i stället hela prisbasbeloppet.<br />
Avgiften får nedsättas eller efterges, om särskilda omständigheter föreligger. <i>Lag (2010:1242)</i>.<p><a name="P5S3"></a></p><a class="paragraf" name="P6"><b>6 §</b></a>   Frågor om påförande av avgift enligt 5 § prövas av allmän domstol efter ansökan, som skall göras av allmän åklagare inom två år efter det att överträdelsen upphörde. I frågor om sådan talan gäller i tillämpliga delar bestämmelserna i rättegångsbalken om åtal för brott på vilket inte kan följa svårare straff än böter och om kvarstad i brottmål. Sedan fem år har förflutit efter det att överträdelsen upphörde, får avgift inte påföras. Avgiften tillfaller staten.<p><a name="P6S2"></a></p>

Avgiften skall betalas till länsstyrelsen inom två månader från det att beslutet vann laga kraft. En upplysning om detta skall tas in i beslutet. Om avgiften inte betalas inom denna tid, skall dröjsmålsavgift tas ut enligt lagen (1997:484) om dröjsmålsavgift. Den obetalda avgiften och dröjsmålsavgift skall lämnas för indrivning. Indrivningsåtgärder får dock inte vidtas sedan fem år har förflutit från det beslutet vann laga kraft. Regeringen får föreskriva att indrivning inte behöver begäras för ett ringa belopp. Bestämmelser om indrivning finns i lagen (1993:891) om indrivning av statliga fordringar m.m.<br /><i>Lag (1997:537)</i>.<p><a name="P6S3"></a></p><br /><h3 name="overgang"><a name="overgang">Övergångsbestämmelser</a></h3>
1992:647<p><a name="P6S2"></a></p>

Denna lag träder i kraft den 1 januari 1993. Äldre föreskrifter gäller dock fortfarande i fråga om avgift enligt 5 § som förfallit till betalning före ikraftträdandet.<p><a name="P6S3"></a></p>

1992:1724<p><a name="P6S4"></a></p>

Denna lag träder i kraft, såvitt avser 1 § andra stycket, den dag regeringen bestämmer och såvitt avser 1 § i övrigt den 1 januari 1993.<p><a name="P6S5"></a></p>

1994:84<p><a name="P6S6"></a></p>

Regeringen föreskriver att lagen (1992:1724) om ändring i lagen (1989:532) om tillstånd för anställning på fartyg skall, i den del för vilken en bestämd ikraftträdandedag inte angivits, träda i kraft den 1 april 1994.<p><a name="P6S7"></a></p>

1996:1343<p><a name="P6S8"></a></p>

Denna lag träder i kraft den 1 januari 1998 och tillämpas på anställningstillstånd från och med ikraftträdandet.<p><a name="P6S9"></a></p>

1999:1259<p><a name="P6S10"></a></p>

Denna lag träder i kraft den 1 januari 2000. Äldre bestämmelser gäller fortfarande i fråga om förhållanden som avser tid före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>