<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1990:1179) med instruktion för Konsumentverket
 - SFS sfs-1990-1179</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1990:1179) med instruktion för Konsumentverket
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1990:1179</span> •
                <span><strong>Utfärdad:</strong> 1990-11-22</span>
            </div>
        </header>

        <main class="law-content">
            <h2>Förordning (1990:1179) med instruktion för Konsumentverket
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1990:1179<br />

<b>Departement/myndighet</b>:   
Civildepartementet FOK <br />  

<b>Utfärdad</b>:   
1990-11-22 <br />  


<b>Upphävd</b>: 
1995-07-01<br />

<b>Författningen har upphävts genom</b>: 
SFS 1995:868<br />


<b>Ändringsregister</b>:   
<a href="http://rkrattsbaser.gov.se/sfsr?bet=1990:1179">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1990:1179">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Konsumentverket är central förvaltningsmyndighet för konsumentfrågor.<p><a name="P1S2"></a></p>

Verket har till uppgift att stödja hushållen i deras strävan att effektivt utnyttja sina resurser samt att stärka konsumenternas ställning på marknaden.<p><a name="P1S3"></a></p><a class="paragraf" name="P2"><b>2 §</b></a>   Verket skall särskilt<br />
   1. undersöka och följa hushållens förhållanden samt konsumenternas situation på marknaden,<br />
   2. uppmärksamma konsumentgrupper som ekonomiskt, socialt eller utbildningsmässigt är svaga,<br />
   3. övervaka marknadens utbud samt näringsidkarnas marknadsföring och säljvillkor,<br />
   4. utarbeta riktlinjer för näringsidkarnas marknadsföring och utformning av varor, tjänster och andra nyttigheter samt för näringsidkarnas tillämpning av konsumentkreditlagen (1992:830),<br />
   5. söka påverka näringsidkare att anpassa sin verksamhet efter konsumenternas behov och stimulera näringsidkarna att vidta egna åtgärder i detta syfte,<br />
   6. utföra eller låta utföra undersökningar av varor, tjänster och andra nyttigheter,<br />
   7. informera andra organ om sådana konsumentproblem som verket inte kan åtgärda,<br />
   8. främja information till konsumenterna om förhållanden som är väsentliga för dem,<br />
   9. främja utbildning i konsumentfrågor,<br />
   10. stödja organisationer som arbetar med konsumentfrågor,<br />
   11. stödja forskning inom verkets arbetsområde,<br />
   12. följa reklamens utveckling,<br />
   13. följa utvecklingen och beakta konsumenternas intressen beträffande distributions- och varuförsörjningsfrågor,<br />
   14. svara för centrala uppgifter i anslutning till konsumentverksamheten på lokal nivå. Förordning (1992:1012).<p><a name="P2S2"></a></p><a class="paragraf" name="P2a"><b>2 a §</b></a>   Verket får<br />
   1. fastställa sådana särskilda beräkningsgrunder för uppgifter om pris per måttenhet (jämförpris) som krävs för tillämpningen av 7 § första stycket prisinformationslagen (1991:601),<br />
   2. meddela föreskrifter om vad som skall anses utgöra praktiska hinder enligt 10 § andra stycket eller 11 § andra stycket 1 prisinformationslagen samt om kraven för att kontroll skall vara obehövlig enligt 11 § tredje stycket samma lag. Förordning (1991:1939).<p><a name="P2aS2"></a></p><a class="paragraf" name="P3"><b>3 §</b></a>   Verket får utföra undersökningar på uppdrag av myndigheter eller enskilda.<p><a name="P3S2"></a></p>

Ersättning för utförda uppdrag debiteras enligt den taxa som verket fastställer.<p><a name="P3S3"></a></p><a class="paragraf" name="P4"><b>4 §</b></a>   Verket skall samråda med andra myndigheter som handlägger konsumentfrågor.<p><a name="P4S2"></a></p>

Verket skall samarbeta med kommunerna och med enskilda organisationer med verksamhet inom konsumentområdet.<p><a name="P4S3"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P4S4"></a></p><a class="paragraf" name="P5"><b>5 §</b></a>   Verksförordningen (1987:1100) skall med undantag av 18 § tillämpas på konsumentverket.<p><a name="P5S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P5S3"></a></p><a class="paragraf" name="P6"><b>6 §</b></a>   Konsumentverkets generaldirektör är chef för verket.<br />
Generaldirektören är också konsumentombudsman.<p><a name="P6S2"></a></p><a class="paragraf" name="P7"><b>7 §</b></a>   För generaldirektören finns en ställföreträdare.<p><a name="P7S2"></a></p>

Som ersättare för generaldirektören i dennes egenskap av konsumentombudsman finns en ställföreträdande konsumentombudsman.<p><a name="P7S3"></a></p><h4 name="Styrelsen"><a name="Styrelsen">Styrelsen</a></h4><p><a name="P7S4"></a></p><a class="paragraf" name="P8"><b>8 §</b></a>   Verkets styrelse består av högst tio personer, generaldirektören medräknad. Generaldirektören är styrelsens ordförande.<p><a name="P8S2"></a></p>

Styrelsen är beslutför när ordföranden och minst hälften av de andra ledamöterna är närvarande.<p><a name="P8S3"></a></p><h4 name="Organisation"><a name="Organisation">Organisation</a></h4><p><a name="P8S4"></a></p><a class="paragraf" name="P9"><b>9 §</b></a>   Under generaldirektören finns två chefstjänstemän med samordnings-
och utvecklingsansvar för de verksamhetsområden som verket bestämmer.<p><a name="P9S2"></a></p><a class="paragraf" name="P10"><b>10 §</b></a>   Inom verket finns ett KO-sekretariat. Dess uppgift är främst att biträda Konsumentombudsmannen med dennes uppgifter enligt marknadsföringslagen (1975:1418), lagen (1971:112) om avtalsvillkor i konsumentförhållanden samt produktsäkerhetslagen (1988:1604).<br />
Ställföreträdande konsumentombudsman är chef för KO-sekretariatet.<p><a name="P10S2"></a></p>

Inom verket finns i övrigt de enheter som verket bestämmer. Varje enhet leds av en chef. Förordning (1994:1074).<p><a name="P10S3"></a></p><a class="paragraf" name="P11"><b>11 §</b></a>   Vid delegering enligt 21 § andra stycket verksförordningen
(1987:1100) får uppdrag att föra talan vid marknadsdomstolen lämnas endast till en tjänsteman som är jurist med domstolserfarenhet.<br />
Förordning (1991:1206).<p><a name="P11S2"></a></p><h4 name="Konsumenttekniska nämnden"><a name="Konsumenttekniska nämnden">Konsumenttekniska nämnden</a></h4><p><a name="P11S3"></a></p><a class="paragraf" name="P12"><b>12 §</b></a>   Vid verket finns en rådgivande nämnd, konsumenttekniska nämnden.<br />
Förordning (1991:1206).<p><a name="P12S2"></a></p><a class="paragraf" name="P13"><b>13 §</b></a>   har upphävts genom förordning (1991:1206).<p><a name="P13S2"></a></p><a class="paragraf" name="P14"><b>14 §</b></a>   Konsumenttekniska nämnden har till uppgift att verka för att brukarkrav beaktas vid utveckling och upphandling av produkter.<p><a name="P14S2"></a></p>

I nämnden ingår företrädare för de myndigheter, forskningsinstitutioner och andra organ som regeringen bestämmer. En av ledamöterna är ordförande.<p><a name="P14S3"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P14S4"></a></p><a class="paragraf" name="P15"><b>15 §</b></a>   Personalföreträdarförordningen (1987:1101) skall tillämpas på verket.<p><a name="P15S2"></a></p><h4 name="Personalansvarsnämnden"><a name="Personalansvarsnämnden">Personalansvarsnämnden</a></h4><p><a name="P15S3"></a></p><a class="paragraf" name="P16"><b>16 §</b></a>   Verkets personalansvarsnämnd består -- förutom av generaldirektören och personalföreträdarna -- av chefstjänstemännen, chefen för KO-
sekretariatet och chefen för den enhet som svarar för personalfrågor inom verket.<p><a name="P16S2"></a></p>

Nämnden är beslutför när ordföranden och minst tre andra ledamöter är närvarande.<p><a name="P16S3"></a></p><h4 name="Handläggningen av vissa ärenden"><a name="Handläggningen av vissa ärenden">Handläggningen av vissa ärenden</a></h4><p><a name="P16S4"></a></p><a class="paragraf" name="P17"><b>17 §</b></a>   Anförs klagomål mot en viss marknadsföringsåtgärd och är det fråga endast om prövning enligt 2--4 §§ marknadsföringslagen (1975:1418) får klagomålen lämnas utan åtgärd, om det med hänsyn till konsumentintresset är av ringa betydelse att saken prövas.<p><a name="P17S2"></a></p><a class="paragraf" name="P18"><b>18 §</b></a>   Innan konsumentombudsmannen ansöker hos marknadsdomstolen om förbud eller åläggande, skall den som ansökan gäller få tillfälle att yttra sig.<br />
Ansökan kan avse<br />
   -- förbud eller åläggande enligt 2--4 §§ marknadsföringslagen (1975:1418),<br />
   -- förbud enligt 1 § lagen (1971:112) om avtalsvillkor i konsumentförhållanden, eller<br />
   -- förbud eller åläggande enligt 5--9 §§ eller 12 § tredje stycket produktsäkerhetslagen (1988:1604).<p><a name="P18S2"></a></p>

I brådskande fall eller om det finns andra särskilda skäl, får dock konsumentombudsmannen ansöka utan att erbjuda tillfälle till yttrande.<p><a name="P18S3"></a></p><a class="paragraf" name="P19"><b>19 §</b></a>   Ett föreläggande enligt 14 eller 15 § marknadsföringslagen
(1975:1418), 6 § lagen (1971:112) om avtalsvillkor i konsumentförhållanden eller 22 § produktsäkerhetslagen (1988:1604)
skall vara skriftligt och undertecknas av konsumentombudsmannen.<p><a name="P19S2"></a></p>

Föreläggandet godkänns genom att den som det riktas till skriftligen hos konsumentombudsmannen förklarar att han godkänner det förbud eller åläggande som anges i föreläggandet.<p><a name="P19S3"></a></p>

Godkännandet bör i regel som tecknas på föreläggandet. Om det tecknas på någon annan handling gäller det endast om det klart framgår vilket föreläggande som det avser.<p><a name="P19S4"></a></p>

Tjänstetillsättning m. m.<p><a name="P19S5"></a></p><a class="paragraf" name="P20"><b>20 §</b></a>   Generaldirektören förordnas av regeringen för en bestämd tid.<p><a name="P20S2"></a></p>

Tjänster som chefstjänsteman och ställföreträdande konsumentombudsman tillsätts av regeringen efter anmälan av generaldirektören.<p><a name="P20S3"></a></p>

Andra tjänster tillsätts av verket.<p><a name="P20S4"></a></p><a class="paragraf" name="P21"><b>21 §</b></a>   Förordnande att vara generaldirektörens ställföreträdare meddelas av regeringen för en bestämd tid. Det sker efter anmälan av generaldirektören.<p><a name="P21S2"></a></p><a class="paragraf" name="P22"><b>22 §</b></a>   Andra styrelseledamöter än generaldirektören utses av regeringen för en bestämd tid.<p><a name="P22S2"></a></p><a class="paragraf" name="P23"><b>23 §</b></a>   har upphävts genom förordning (1991:1206).<p><a name="P23S2"></a></p><a class="paragraf" name="P24"><b>24 §</b></a>   Ordföranden i konsumenttekniska nämnden utses av regeringen för en bestämd tid. Övriga ledamöter utses av verket för en bestämd tid.<p><a name="P24S2"></a></p><h4 name="Bisysslor"><a name="Bisysslor">Bisysslor</a></h4><p><a name="P24S3"></a></p><a class="paragraf" name="P25"><b>25 §</b></a>   Besked om bisyssla enligt 37 § andra stycket anställningsförordningen (1965:601) lämnas av verket även i fråga om chefstjänstemän och chefen för KO-sekretariatet.<p><a name="P25S2"></a></p><h4 name="Överklagande"><a name="Överklagande">Överklagande</a></h4><p><a name="P25S3"></a></p><a class="paragraf" name="P26"><b>26 §</b></a>   Konsumentombudsmannens beslut i ärenden enligt marknadsföringslagen (1975:1418), lagen (1971:112) om avtalsvillkor i konsumentförhållanden eller produktsäkerhetslagen (1988:1604) får överklagas endast i den utsträckning som anges i dessa lagar.<p><a name="P26S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>