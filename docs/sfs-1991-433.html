<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jämställdhetslag (1991:433)
 - SFS sfs-1991-433</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Jämställdhetslag (1991:433)
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1991:433</span> •
                <span><strong>Utfärdad:</strong> 1991-05-23</span>
            </div>
        </header>

        <main class="law-content">
            <h2>Jämställdhetslag (1991:433)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1991:433<br />

<b>Departement/myndighet</b>:   
Integrations- och jämställdhetsdepartementet DISK <br />  

<b>Utfärdad</b>:   
1991-05-23 <br />  


<b>Ändrad</b>:   
t.o.m. SFS 2005:476<br />  

<b>Upphävd</b>: 
2009-01-01<br />

<b>Författningen har upphävts genom</b>: 
SFS 2008:567<br />


<b>Ändringsregister</b>:   
<a href="http://rkrattsbaser.gov.se/sfsr?bet=1991:433">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1991:433">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens ändamål"><a name="Lagens ändamål">Lagens ändamål</a></h4><p><a name="S2"></a></p><a class="paragraf" name="P1"><b>1 §</b></a>   Denna lag har till ändamål att främja kvinnors och mäns lika rätt i fråga om arbete, anställnings- och andra arbetsvillkor samt utvecklingsmöjligheter i arbetet (jämställdhet i arbetslivet).<p><a name="P1S2"></a></p>

Lagen siktar till att förbättra främst kvinnornas villkor i arbetslivet.<p><a name="P1S3"></a></p><a class="paragraf" name="P1a"><b>1 a §</b></a>   Den som utan att vara anställd söker eller fullgör yrkespraktik på en arbetsplats skall anses som arbetssökande respektive arbetstagare vid tilllämpning av förbuden mot diskriminering och repressalier i 15-16 b §§, 17 § 3 och 22 §
samt bestämmelserna i 22 a-24 §§, 25 § första stycket och 27-28 §§.<p><a name="P1aS2"></a></p>

Den hos vilken praktiken söks eller fullgörs skall anses som arbetsgivare. <i>Lag (2005:476)</i>.<p><a name="P1aS3"></a></p><a class="paragraf" name="P1b"><b>1 b §</b></a>   Den som utan att vara anställd utför arbete på en arbetsplats som inhyrd eller inlånad arbetskraft skall anses som arbetstagare vid tillämpning av bestämmelserna i 22 §, 22 a §, 24 § fjärde stycket och 27-28 §§.<p><a name="P1bS2"></a></p>

Den hos vilken arbetet utförs skall anses som arbetsgivare.<br /><i>Lag (2005:476)</i>.<p><a name="P1bS3"></a></p><h4 name="Samverkan"><a name="Samverkan">Samverkan</a></h4><p><a name="P1bS4"></a></p><a class="paragraf" name="P2"><b>2 §</b></a>   Arbetsgivare och arbetstagare skall samverka om aktiva åtgärder för att jämställdhet i arbetslivet skall uppnås. De skall särskilt verka för att utjämna och förhindra skillnader i löner och andra anställningsvillkor mellan kvinnor och män som utför arbete som är att betrakta som lika eller likvärdigt. De skall också främja lika möjligheter till löneutveckling för kvinnor och män.<p><a name="P2S2"></a></p>

Ett arbete är att betrakta som likvärdigt med ett annat arbete om det utifrån en sammantagen bedömning av de krav arbetet ställer samt dess natur kan anses ha lika värde som det andra arbetet. Bedömningen av de krav arbetet ställer skall göras med beaktande av kriterier såsom kunskap och färdigheter, ansvar och ansträngning. Vid bedömningen av arbetets natur skall särskilt arbetsförhållandena beaktas. <i>Lag (2000:773)</i>.<p><a name="P2S3"></a></p><h4 name="Aktiva åtgärder"><a name="Aktiva åtgärder">Aktiva åtgärder</a></h4><p><a name="P2S4"></a></p><h4 name="Målinriktat jämställdhetsarbete"><a name="Målinriktat jämställdhetsarbete">Målinriktat jämställdhetsarbete</a></h4><p><a name="P2S5"></a></p><a class="paragraf" name="P3"><b>3 §</b></a>   Arbetsgivaren skall inom ramen för sin verksamhet bedriva ett målinriktat arbete för att aktivt främja jämställdhet i arbetslivet.<p><a name="P3S2"></a></p>

Närmare föreskrifter om arbetsgivarens skyldigheter meddelas i 4--11 §§.<p><a name="P3S3"></a></p><h4 name="Arbetsförhållanden"><a name="Arbetsförhållanden">Arbetsförhållanden</a></h4><p><a name="P3S4"></a></p><a class="paragraf" name="P4"><b>4 §</b></a>   Arbetsgivaren skall genomföra sådana åtgärder som med hänsyn till arbetsgivarens resurser och omständigheterna i övrigt kan krävas för att arbetsförhållandena skall lämpa sig för både kvinnor och män.<p><a name="P4S2"></a></p><a class="paragraf" name="P5"><b>5 §</b></a>   Arbetsgivaren skall underlätta för både kvinnliga och manliga arbetstagare att förena förvärvsarbete och föräldraskap.<p><a name="P5S2"></a></p><a class="paragraf" name="P6"><b>6 §</b></a>   Arbetsgivaren skall vidta åtgärder för att förebygga och förhindra att någon arbetstagare utsätts för trakasserier på grund av kön, sexuella trakasserier eller repressalier enligt denna lag. <i>Lag (2005:476)</i>.<p><a name="P6S2"></a></p>

Rekrytering m. m.<p><a name="P6S3"></a></p><a class="paragraf" name="P7"><b>7 §</b></a>   Arbetsgivaren skall genom utbildning, kompetensutveckling och andra lämpliga åtgärder främja en jämn fördelning mellan kvinnor och män i skilda typer av arbete och inom olika kategorier av arbetstagare.<p><a name="P7S2"></a></p><a class="paragraf" name="P8"><b>8 §</b></a>   Arbetsgivaren skall verka för att lediga anställningar söks av både kvinnor och män.<p><a name="P8S2"></a></p><a class="paragraf" name="P9"><b>9 §</b></a>   När det på en arbetsplats inte råder en i huvudsak jämn fördelning mellan kvinnor och män i en viss typ av arbete eller inom en viss kategori av arbetstagare, skall arbetsgivaren vid nyanställningar särskilt anstränga sig för att få sökande av det underrepresenterade könet och söka se till att andelen arbetstagare av det könet efter hand ökar.<p><a name="P9S2"></a></p>

Första stycket skall dock inte tillämpas, om särskilda skäl talar emot sådana åtgärder eller åtgärderna rimligen inte kan krävas med hänsyn till arbetsgivarens resurser och omständigheterna i övrigt.<p><a name="P9S3"></a></p><h4 name="Lönefrågor"><a name="Lönefrågor">Lönefrågor</a></h4><p><a name="P9S4"></a></p><a class="paragraf" name="P10"><b>10 §</b></a>   I syfte att upptäcka, åtgärda och förhindra osakliga skillnader i lön och andra anställningsvillkor mellan kvinnor och män skall arbetsgivaren varje år kartlägga och analysera<br />
   - bestämmelser och praxis om löner och andra anställningsvillkor som tillämpas hos arbetsgivaren, och<br />
   - löneskillnader mellan kvinnor och män som utför arbete som är att betrakta som lika eller likvärdigt.<p><a name="P10S2"></a></p>

Arbetsgivaren skall bedöma om förekommande löneskillnader har direkt eller indirekt samband med kön. Bedömningen skall särskilt avse skillnader mellan<br />
   - kvinnor och män som utför arbete som är att betrakta som lika, och<br />
   - grupp med arbetstagare som utför arbete som är eller brukar anses vara kvinnodominerat och grupp med arbetstagare som utför arbete som är att betrakta som likvärdigt med sådant arbete men inte är eller brukar anses vara kvinnodominerat.<br /><i>Lag (2000:773)</i>.<p><a name="P10S3"></a></p><a class="paragraf" name="P11"><b>11 §</b></a>   Arbetsgivaren skall varje år upprätta en handlingsplan för jämställda löner och där redovisa resultatet av kartläggningen och analysen enligt 10 §. I planen skall anges vilka lönejusteringar och andra åtgärder som behöver vidtas för att uppnå lika lön för arbete som är att betrakta som lika eller likvärdigt. Planen skall innehålla en kostnadsberäkning och en tidsplanering utifrån målsättningen att de lönejusteringar som behövs skall genomföras så snart som möjligt och senast inom tre år.<p><a name="P11S2"></a></p>

En redovisning och en utvärdering av hur de planerade åtgärderna genomförts skall tas in i efterföljande års handlingsplan.<p><a name="P11S3"></a></p>

Skyldigheten att upprätta en handlingsplan för jämställda löner gäller inte arbetsgivare som vid senaste kalenderårsskifte sysselsatte färre än tio arbetstagare. <i>Lag (2000:773)</i>.<p><a name="P11S4"></a></p><a class="paragraf" name="P12"><b>12 §</b></a>   Arbetsgivaren skall förse en arbetstagarorganisation i förhållande till vilken arbetsgivaren är bunden av kollektivavtal med den information som behövs för att organisationen skall kunna samverka vid kartläggning, analys och upprättande av handlingsplan för jämställda löner.<p><a name="P12S2"></a></p>

Avser informationen uppgifter om lön eller andra förhållanden som berör en enskild arbetstagare gäller reglerna om tystnadsplikt och skadestånd i 21, 22 och 56 §§ lagen
(1976:580) om medbestämmande i arbetslivet. I det allmännas verksamhet tillämpas i stället bestämmelserna i 14 kap. 7, 9 och 10 §§ sekretesslagen (1980:100). <i>Lag (2000:773)</i>.<p><a name="P12S3"></a></p><h4 name="Jämställdhetsplan"><a name="Jämställdhetsplan">Jämställdhetsplan</a></h4><p><a name="P12S4"></a></p><a class="paragraf" name="P13"><b>13 §</b></a>   Arbetsgivaren skall varje år upprätta en plan för sitt jämställdhetsarbete. Planen skall innehålla en översikt över de åtgärder enligt 4-9 §§ som behövs på arbetsplatsen och en redogörelse för vilka av dessa åtgärder som arbetsgivaren avser att påbörja eller genomföra under det kommande året.<p><a name="P13S2"></a></p>

Planen skall också innehålla en översiktlig redovisning av den handlingsplan för jämställda löner som arbetsgivaren skall göra enligt 11 §.<p><a name="P13S3"></a></p>

En redovisning av hur de planerade åtgärderna enligt första stycket har genomförts skall tas in i efterföljande års plan.<p><a name="P13S4"></a></p>

Skyldigheten att upprätta en jämställdhetsplan gäller inte arbetsgivare som vid senaste kalenderårsskifte sysselsatte färre än tio arbetstagare. <i>Lag (2000:773)</i>.<p><a name="P13S5"></a></p><h4 name="Kollektivavtal"><a name="Kollektivavtal">Kollektivavtal</a></h4><p><a name="P13S6"></a></p><a class="paragraf" name="P14"><b>14 §</b></a>   Kollektivavtal som träffas i hänseenden som anges i 4-13 §§
befriar inte arbetsgivaren från skyldighet att iaktta föreskrifterna i dessa paragrafer. <i>Lag (2000:773)</i>.<p><a name="P14S2"></a></p><h4 name="Direkt diskriminering"><a name="Direkt diskriminering">Direkt diskriminering</a></h4><p><a name="P14S3"></a></p><a class="paragraf" name="P15"><b>15 §</b></a>   En arbetsgivare får inte missgynna en arbetssökande eller en arbetstagare genom att behandla henne eller honom sämre än arbetsgivaren behandlar, har behandlat eller skulle ha behandlat någon annan i en jämförbar situation, om missgynnandet har samband med kön. <i>Lag (2005:476)</i>.<p><a name="P15S2"></a></p><h4 name="Indirekt diskriminering"><a name="Indirekt diskriminering">Indirekt diskriminering</a></h4><p><a name="P15S3"></a></p><a class="paragraf" name="P16"><b>16 §</b></a>   En arbetsgivare får inte missgynna en arbetssökande eller en arbetstagare genom att tillämpa en bestämmelse, ett kriterium eller ett förfaringssätt som framstår som neutralt men som i praktiken särskilt missgynnar personer av det ena könet. Detta gäller dock inte om bestämmelsen, kriteriet eller förfaringssättet kan motiveras av ett berättigat mål och medlen är lämpliga och nödvändiga för att uppnå målet. <i>Lag (2005:476)</i>.<p><a name="P16S2"></a></p><h4 name="Trakasserier"><a name="Trakasserier">Trakasserier</a></h4><p><a name="P16S3"></a></p><a class="paragraf" name="P16a"><b>16 a §</b></a>   En arbetsgivare får inte diskriminera en arbetssökande eller en arbetstagare genom trakasserier på grund av kön eller genom sexuella trakasserier.<p><a name="P16aS2"></a></p>

Med trakasserier på grund av kön avses ett uppträdande i arbetslivet som kränker en arbetssökandes eller arbetstagares värdighet och som har samband med kön.<p><a name="P16aS3"></a></p>

Med sexuella trakasserier avses ett uppträdande i arbetslivet av sexuell natur som kränker en arbetssökandes eller arbetstagares värdighet. <i>Lag (2005:476)</i>.<p><a name="P16aS4"></a></p><h4 name="Instruktioner att diskriminera"><a name="Instruktioner att diskriminera">Instruktioner att diskriminera</a></h4><p><a name="P16aS5"></a></p><a class="paragraf" name="P16b"><b>16 b §</b></a>   En arbetsgivare får inte lämna order eller instruktioner till en arbetstagare om diskriminering av en person enligt 15-16 a §§. <i>Lag (2005:476)</i>.<p><a name="P16bS2"></a></p><h4 name="När förbuden gäller"><a name="När förbuden gäller">När förbuden gäller</a></h4><p><a name="P16bS3"></a></p><a class="paragraf" name="P17"><b>17 §</b></a>   Förbuden mot könsdiskriminering i 15-16 b §§ gäller när arbetsgivaren<br />
   1. beslutar i en anställningsfråga, tar ut en arbetssökande till anställningsintervju eller vidtar annan åtgärd under anställningsförfarandet,<br />
   2. beslutar om befordran eller tar ut en arbetstagare till utbildning för befordran,<br />
   3. beslutar om eller vidtar annan åtgärd som rör yrkespraktik,<br />
   4. beslutar om eller vidtar annan åtgärd som rör annan utbildning eller yrkesvägledning,<br />
   5. tillämpar löne- eller andra anställningsvillkor för arbeten som är att betrakta som lika eller likvärdiga,<br />
   6. leder och fördelar arbetet, eller<br />
   7. säger upp, avskedar, permitterar eller vidtar annan ingripande åtgärd mot en arbetstagare.<p><a name="P17S2"></a></p>

Förbudet mot direkt diskriminering gäller inte<br />
   1. vid beslut om anställning, befordran eller utbildning för befordran om visst kön är nödvändigt på grund av arbetets natur eller det sammanhang där det utförs, eller<br />
   2. om behandlingen är ett led i strävanden att främja jämställdhet i arbetslivet och det inte är fråga om tillämpning av löne- eller andra anställningsvillkor för arbeten som är att betrakta som lika eller likvärdiga. <i>Lag (2005:476)</i>.<p><a name="P17S3"></a></p><a class="paragraf" name="P18"><b>18 §</b></a>   Har upphävts genom <i>lag (2000:773)</i>.<p><a name="P18S2"></a></p><a class="paragraf" name="P19"><b>19 §</b></a>   Har upphävts genom <i>lag (2000:773)</i>.<p><a name="P19S2"></a></p><a class="paragraf" name="P20"><b>20 §</b></a>   Har upphävts genom <i>lag (2000:773)</i>.<p><a name="P20S2"></a></p><h4 name="Uppgift om meriter"><a name="Uppgift om meriter">Uppgift om meriter</a></h4><p><a name="P20S3"></a></p><a class="paragraf" name="P21"><b>21 §</b></a>   En arbetssökande, som inte har anställts eller en arbetstagare som inte har befordrats eller tagits ut till en utbildning för befordran, har rätt att på begäran få en skriftlig uppgift av arbetsgivaren om arten och omfattningen av utbildning, yrkeserfarenhet och andra jämförbara meriter i fråga om den som fick arbetet eller utbildningsplatsen.<br /><i>Lag (2005:476)</i>.<p><a name="P21S2"></a></p><h4 name="Förbud mot repressalier"><a name="Förbud mot repressalier">Förbud mot repressalier</a></h4><p><a name="P21S3"></a></p><a class="paragraf" name="P22"><b>22 §</b></a>   En arbetsgivare får inte utsätta en arbetstagare för repressalier på grund av att arbetstagaren har avvisat arbetsgivarens sexuella närmanden, anmält arbetsgivaren för diskriminering, påtalat diskriminering eller medverkat i en utredning enligt denna lag.<p><a name="P22S2"></a></p>

Arbetsgivaren får inte heller utsätta en arbetstagare för repressalier på grund av att hon eller han anmält eller påtalat att arbetsgivaren inte följer någon av bestämmelserna om aktiva åtgärder i 3-13 §§.<p><a name="P22S3"></a></p>

Den som i arbetsgivarens ställe har rätt att besluta om en arbetstagares arbetsförhållanden skall vid tillämpning av första och andra styckena likställas med arbetsgivare.<br /><i>Lag (2005:476)</i>.<p><a name="P22S4"></a></p><h4 name="Skyldighet att utreda och vidta åtgärder mot trakasserier"><a name="Skyldighet att utreda och vidta åtgärder mot trakasserier">Skyldighet att utreda och vidta åtgärder mot trakasserier</a></h4><p><a name="P22S5"></a></p><a class="paragraf" name="P22a"><b>22 a §</b></a>   En arbetsgivare som får kännedom om att en arbetstagare anser sig ha blivit utsatt för trakasserier på grund av kön eller sexuella trakasserier av en annan arbetstagare skall utreda omständigheterna kring de uppgivna trakasserierna och i förekommande fall vidta de åtgärder som skäligen kan krävas för att förhindra fortsatta trakasserier. <i>Lag (2005:476)</i>.<p><a name="P22aS2"></a></p><h4 name="Skadestånd och andra påföljder"><a name="Skadestånd och andra påföljder">Skadestånd och andra påföljder</a></h4><p><a name="P22aS3"></a></p><h4 name="Ogiltighet"><a name="Ogiltighet">Ogiltighet</a></h4><p><a name="P22aS4"></a></p><a class="paragraf" name="P23"><b>23 §</b></a>   Ett avtal är ogiltigt i den utsträckning det föreskriver eller medger sådan könsdiskriminering som är förbjuden enligt 15-17 §§. <i>Lag (2000:773)</i>.<p><a name="P23S2"></a></p><a class="paragraf" name="P24"><b>24 §</b></a>   Om en arbetstagare diskrimineras genom en bestämmelse i ett avtal med arbetsgivaren på något sätt som är förbjudet enligt denna lag, skall bestämmelsen jämkas eller förklaras ogiltig om arbetstagaren begär det. Har bestämmelsen sådan betydelse för avtalet att det inte skäligen kan krävas att detta i övrigt skall gälla med oförändrat innehåll, får avtalet jämkas även i annat hänseende eller i sin helhet förklaras ogiltigt.<p><a name="P24S2"></a></p>

Diskrimineras en arbetstagare på något sätt som är förbjudet enligt denna lag genom att arbetsgivaren säger upp ett avtal eller vidtar någon annan sådan rättshandling, skall rättshandlingen förklaras ogiltig om arbetstagaren begär det.<p><a name="P24S3"></a></p>

Första och andra styckena gäller inte när 23 § är tillämplig.<p><a name="P24S4"></a></p>

Om en arbetssökande eller arbetstagare diskrimineras genom en ordningsregel eller liknande intern bestämmelse på arbetsplatsen på något sätt som är förbjudet enligt denna lag, skall bestämmelsen jämkas eller förklaras sakna verkan om den arbetssökande eller arbetstagaren begär det. <i>Lag (2005:476)</i>.<p><a name="P24S5"></a></p><h4 name="Skadestånd"><a name="Skadestånd">Skadestånd</a></h4><p><a name="P24S6"></a></p><a class="paragraf" name="P25"><b>25 §</b></a>   Om en arbetssökande eller en arbetstagare diskrimineras genom att arbetsgivaren bryter mot förbuden i 15, 16, 16 a eller 16 b § och 17 § skall arbetsgivaren betala skadestånd till den diskriminerade för den kränkning som diskrimineringen innebär.<p><a name="P25S2"></a></p>

I fall som avses i 15, 16, 16 a eller 16 b § och 17 § 4-7 skall arbetsgivaren betala skadestånd också för den förlust som uppkommer för arbetstagaren. <i>Lag (2005:476)</i>.<p><a name="P25S3"></a></p><a class="paragraf" name="P26"><b>26 §</b></a>   Har upphävts genom <i>lag (2000:773)</i>.<p><a name="P26S2"></a></p><a class="paragraf" name="P27"><b>27 §</b></a>   Om en arbetstagare utsätts för repressalier som avses i 22 §, skall arbetsgivaren betala skadestånd till arbetstagaren för den förlust som uppkommer och för den kränkning som repressalierna innebär. <i>Lag (2005:476)</i>.<p><a name="P27S2"></a></p><a class="paragraf" name="P27a"><b>27 a §</b></a>   Om arbetsgivaren inte fullgör sina skyldigheter enligt 22 a §, skall arbetsgivaren betala skadestånd till arbetstagaren för den kränkning som underlåtenheten innebär.<br /><i>Lag (1998:208)</i>.<p><a name="P27aS2"></a></p><a class="paragraf" name="P28"><b>28 §</b></a>   Om det är skäligt, kan skadestånd enligt 25, 27 eller 27 a §
sättas ned eller helt falla bort. <i>Lag (2000:773)</i>.<p><a name="P28S2"></a></p><h4 name="Andra påföljder"><a name="Andra påföljder">Andra påföljder</a></h4><p><a name="P28S3"></a></p><a class="paragraf" name="P29"><b>29 §</b></a>   För en arbetsgivare som inte fullgör sina förpliktelser enligt ett sådant kollektivavtal som avses i 14 § skall tillämpas vad som sägs om påföljd i avtalet eller i lagen
(1976:580) om medbestämmande i arbetslivet. <i>Lag (2000:773)</i>.<p><a name="P29S2"></a></p><h4 name="Tillsynen av lagens efterlevnad"><a name="Tillsynen av lagens efterlevnad">Tillsynen av lagens efterlevnad</a></h4><p><a name="P29S3"></a></p><a class="paragraf" name="P30"><b>30 §</b></a>   För att se till att denna lag efterlevs skall det finnas en jämställdhetsombudsman och en jämställdhetsnämnd.<p><a name="P30S2"></a></p>

Jämställdhetsombudsmannen och jämställdhetsnämnden utses av regeringen.<p><a name="P30S3"></a></p><h4 name="Jämställdhetsombudsmannen"><a name="Jämställdhetsombudsmannen">Jämställdhetsombudsmannen</a></h4><p><a name="P30S4"></a></p><a class="paragraf" name="P31"><b>31 §</b></a>   Jämställdhetsombudsmannen skall i första hand söka förmå arbetsgivare att frivilligt följa föreskrifterna i denna lag.<p><a name="P31S2"></a></p>

Ombudsmannen skall också i övrigt medverka i strävandena att främja jämställdhet i arbetslivet.<p><a name="P31S3"></a></p><h4 name="Jämställdhetsnämnden"><a name="Jämställdhetsnämnden">Jämställdhetsnämnden</a></h4><p><a name="P31S4"></a></p><a class="paragraf" name="P32"><b>32 §</b></a>   Jämställdhetsnämnden har till uppgift att pröva frågor om vitesföreläggande enligt 35 § och överklaganden enligt 42 §.<p><a name="P32S2"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P32S3"></a></p><a class="paragraf" name="P33"><b>33 §</b></a>   En arbetsgivare är skyldig att på uppmaning av Jämställdhetsombudsmannen<br />
   - lämna de uppgifter om förhållandena i arbetsgivarens verksamhet som kan vara av betydelse för ombudsmannens tillsyn enligt 30 §, och<br />
   - ge ombudsmannen tillträde till arbetsplatsen för undersökningar som kan vara av betydelse för tillsynen.<br /><i>Lag (2000:773)</i>.<p><a name="P33S2"></a></p><h4 name="Föreläggande av vite"><a name="Föreläggande av vite">Föreläggande av vite</a></h4><p><a name="P33S3"></a></p><a class="paragraf" name="P34"><b>34 §</b></a>   Om arbetsgivaren inte rättar sig efter en uppmaning enligt 33 §, får jämställdhetsombudsmannen vid vite förelägga arbetsgivaren att göra det.<p><a name="P34S2"></a></p><a class="paragraf" name="P35"><b>35 §</b></a>   En arbetsgivare som inte följer någon av föreskrifterna i 4-13 §§ kan vid vite föreläggas att fullgöra sina skyldigheter.<br />
Ett sådant föreläggande meddelas av Jämställdhetsnämnden på framställning av Jämställdhetsombudsmannen eller, om ombudsmannen förklarat sig inte vilja göra en framställning, av en central arbetstagarorganisation i förhållande till vilken arbetsgivaren är bunden av kollektivavtal. Föreläggandet kan riktas även mot staten som arbetsgivare.<p><a name="P35S2"></a></p>

I framställningen skall det anges vilka åtgärder som bör åläggas arbetsgivaren, vilka skäl som åberopas till stöd för framställningen och vilken utredning som har gjorts.<br /><i>Lag (2000:773)</i>.<p><a name="P35S3"></a></p><h4 name="Handläggningen"><a name="Handläggningen">Handläggningen</a></h4><p><a name="P35S4"></a></p><a class="paragraf" name="P36"><b>36 §</b></a>   Arbetsgivaren skall föreläggas att, vid påföljd att ärendet ändå kan komma att avgöras, inom en viss tid yttra sig över en framställning enligt 35 § och lämna de uppgifter om förhållandena i sin verksamhet som nämnden behöver för sin prövning.<p><a name="P36S2"></a></p>

När en arbetstagarorganisation gjort framställningen skall Jämställdhetsombudsmannen beredas tillfälle att yttra sig.<br /><i>Lag (2000:773)</i>.<p><a name="P36S3"></a></p><a class="paragraf" name="P37"><b>37 §</b></a>   Jämställdhetsnämnden skall se till att ärendena blir så utredda som deras beskaffenhet kräver.<p><a name="P37S2"></a></p>

När det behövs skall nämnden låta komplettera utredningen. Överflödig utredning får avvisas.<p><a name="P37S3"></a></p><h4 name="Muntlig förhandling"><a name="Muntlig förhandling">Muntlig förhandling</a></h4><p><a name="P37S4"></a></p><a class="paragraf" name="P38"><b>38 §</b></a>   Ärenden om vitesföreläggande enligt 35 § avgörs efter muntlig förhandling, utom när nämnden anser att någon sådan förhandling inte behövs.<p><a name="P38S2"></a></p><a class="paragraf" name="P39"><b>39 §</b></a>   Till en förhandling enligt 38 § skall den som gjort framställningen hos Jämställdhetsnämnden samt arbetsgivaren kallas.<p><a name="P39S2"></a></p>

Nämnden får vid vite förelägga arbetsgivaren eller arbetsgivarens ställföreträdare att inställa sig personligen.<p><a name="P39S3"></a></p>

Om det behövs för utredningen, får nämnden också kalla andra till förhandlingen. <i>Lag (2000:773)</i>.<p><a name="P39S4"></a></p><h4 name="Ärendenas avgörande"><a name="Ärendenas avgörande">Ärendenas avgörande</a></h4><p><a name="P39S5"></a></p><a class="paragraf" name="P40"><b>40 §</b></a>   Ett ärende om vitesföreläggande enligt 35 § får avgöras, även om arbetsgivaren inte yttrar sig i ärendet eller inte medverkar till utredningen eller om arbetsgivaren uteblir från en muntlig förhandling.<p><a name="P40S2"></a></p>

Om Jämställdhetsombudsmannen eller den arbetstagarorganisation som gjort framställningen om vitesföreläggande uteblir från en förhandling, förfaller framställningen om vitesföreläggande.<br /><i>Lag (2000:773)</i>.<p><a name="P40S3"></a></p><a class="paragraf" name="P41"><b>41 §</b></a>   Jämställdhetsnämnden får vid avgörandet av ett ärende om vitesföreläggande enligt 35 § ålägga arbetsgivaren att vidta andra åtgärder än sådana som begärts i framställningen, om dessa åtgärder inte är uppenbart mera betungande för arbetsgivaren.<p><a name="P41S2"></a></p>

I åläggandet skall nämnden ange hur och inom vilken tid arbetsgivarens åtgärder skall påbörjas eller genomföras.<p><a name="P41S3"></a></p>

Nämndens beslut skall avfattas skriftligen och delges arbetsgivaren. <i>Lag (2000:773)</i>.<p><a name="P41S4"></a></p>

Överklagande m. m.<p><a name="P41S5"></a></p><a class="paragraf" name="P42"><b>42 §</b></a>   Jämställdhetsombudsmannens beslut om vitesföreläggande enligt 34 §
får överklagas hos jämställdhetsnämnden.<p><a name="P42S2"></a></p>

I sådana överklagningsärenden tillämpas 35--41 §§.<p><a name="P42S3"></a></p><a class="paragraf" name="P43"><b>43 §</b></a>   Jämställdhetsnämndens beslut enligt denna lag får inte överklagas.<p><a name="P43S2"></a></p><a class="paragraf" name="P44"><b>44 §</b></a>   Talan om utdömande av vite som har förelagts enligt denna lag förs vid tingsrätt av Jämställdhetsombudsmannen.<p><a name="P44S2"></a></p>

I mål om utdömande av vite som förelagts enligt 35 § får tingsrätten bedöma även vitets lämplighet. <i>Lag (2000:773)</i>.<p><a name="P44S3"></a></p><h4 name="Rättegången i diskrimineringstvister"><a name="Rättegången i diskrimineringstvister">Rättegången i diskrimineringstvister</a></h4><p><a name="P44S4"></a></p><h4 name="Tillämpliga regler"><a name="Tillämpliga regler">Tillämpliga regler</a></h4><p><a name="P44S5"></a></p><a class="paragraf" name="P45"><b>45 §</b></a>   Mål om tillämpningen av 15-17 och 22-28 §§ skall handläggas enligt lagen (1974:371) om rättegången i arbetstvister.<p><a name="P45S2"></a></p>

Därvid anses som arbetstagare också arbetssökande och den som söker eller fullgör yrkespraktik eller utför arbete på en arbetsplats som inhyrd eller inlånad arbetskraft. Den hos vilken praktik söks eller fullgörs eller arbete söks eller utförs anses som arbetsgivare.<p><a name="P45S3"></a></p>

Andra stycket gäller också när reglerna om tvisteförhandling i lagen (1976:580) om medbestämmande i arbetslivet tillämpas i en tvist enligt 15-17 och 22-28 §§. <i>Lag (2005:476)</i>.<p><a name="P45S4"></a></p><h4 name="Bevisbörda"><a name="Bevisbörda">Bevisbörda</a></h4><p><a name="P45S5"></a></p><a class="paragraf" name="P45a"><b>45 a §</b></a>   Om den som anser sig ha blivit diskriminerad eller utsatt för repressalier visar omständigheter som ger anledning att anta att han eller hon blivit diskriminerad eller utsatt för repressalier, är det arbetsgivaren som skall visa att diskriminering eller repressalier inte förekommit.<br /><i>Lag (2005:476)</i>.<p><a name="P45aS2"></a></p><h4 name="Rätt att föra talan"><a name="Rätt att föra talan">Rätt att föra talan</a></h4><p><a name="P45aS3"></a></p><a class="paragraf" name="P46"><b>46 §</b></a>   I en tvist enligt 45 § får Jämställdhetsombudsmannen föra talan för en enskild arbetstagare eller arbetssökande, om den enskilde medger det och om ombudsmannen finner att en dom i tvisten är betydelsefull för rättstillämpningen eller det annars finns särskilda skäl för det. För ombudsmannen talan för en enskild med stöd av denna lag, får ombudsmannen i samma rättegång föra också annan talan för den enskilde.<p><a name="P46S2"></a></p>

Talan förs vid Arbetsdomstolen. <i>Lag (1994:292)</i>.<p><a name="P46S3"></a></p><a class="paragraf" name="P47"><b>47 §</b></a>   När en arbetstagarorganisation har rätt att föra talan för den enskilde enligt 4 kap. 5 § lagen (1974:371) om rättegången i arbetstvister, får jämställdhetsombudsmannen föra talan bara om organisationen inte gör det.<p><a name="P47S2"></a></p>

Vad som i den nämnda lagen föreskrivs om den enskildes ställning i rättegången skall tillämpas också när ombudsmannen för talan.<p><a name="P47S3"></a></p><a class="paragraf" name="P48"><b>48 §</b></a>   Har upphävts genom <i>lag (2000:773)</i>.<p><a name="P48S2"></a></p><a class="paragraf" name="P49"><b>49 §</b></a>   Har upphävts genom <i>lag (2000:773)</i>.<p><a name="P49S2"></a></p><a class="paragraf" name="P50"><b>50 §</b></a>   Har upphävts genom <i>lag (2000:773)</i>.<p><a name="P50S2"></a></p><a class="paragraf" name="P51"><b>51 §</b></a>   Har upphävts genom <i>lag (2000:773)</i>.<p><a name="P51S2"></a></p><a class="paragraf" name="P52"><b>52 §</b></a>   Har upphävts genom <i>lag (2000:773)</i>.<p><a name="P52S2"></a></p>

Preskription m. m.<p><a name="P52S3"></a></p><a class="paragraf" name="P53"><b>53 §</b></a>   Om någon för talan med anledning av uppsägning eller avskedande, skall 34 och 35 §§, 37 §, 38 § andra stycket andra meningen, 39--42 §§
samt 43 § första stycket andra meningen och andra stycket lagen
(1982:80) om anställningsskydd tillämpas.<p><a name="P53S2"></a></p><a class="paragraf" name="P54"><b>54 §</b></a>   I fråga om någon annan talan än som avses i 53 § skall 64-66 och 68 §§ lagen (1976:580) om medbestämmande i arbetslivet tillämpas med den skillnaden att den tidsfrist som anges i 66 § första stycket första meningen skall vara två månader. <i>Lag (2000:773)</i>.<p><a name="P54S2"></a></p><a class="paragraf" name="P55"><b>55 §</b></a>   I fråga om en skadeståndstalan med anledning av ett beslut om tjänstetillsättning som har meddelats av en arbetsgivare med offentlig ställning, räknas tidsfristerna enligt 54 § från den dag då beslutet i fråga om tjänstetillsättningen vann laga kraft.<p><a name="P55S2"></a></p><a class="paragraf" name="P56"><b>56 §</b></a>   Talan som förs av jämställdhetsombudsmannen behandlas som om talan hade förts på egna vägnar av arbetstagaren eller den arbetssökande.<p><a name="P56S2"></a></p><a class="paragraf" name="P57"><b>57 §</b></a>   Talan om skadestånd enligt 25 § med anledning av ett beslut om anställning som har meddelats av en arbetsgivare med offentlig ställning får inte prövas innan beslutet i fråga om anställningen har vunnit laga kraft. <i>Lag (2000:773)</i>.<p><a name="P57S2"></a></p><br /><h3 name="overgang"><a name="overgang">Övergångsbestämmelser</a></h3>
1991:433<p><a name="P57S2"></a></p>

Denna lag träder i kraft den 1 januari 1992, då lagen (1979:1118) om jämställdhet mellan kvinnor och män i arbetslivet skall upphöra att gälla.<p><a name="P57S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>