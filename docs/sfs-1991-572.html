<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1991:572) om särskild utlänningskontroll - SFS sfs-1991-572</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1991:572) om särskild utlänningskontroll</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1991:572</span> •
                <span><strong>Utfärdad:</strong> 1991-05-30</span>
            </div>
        </header>

        <main class="law-content">
            <h2>Lag (1991:572) om särskild utlänningskontroll</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1991:572<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
1991-05-30 <br />  


<b>Ändrad</b>:   
t.o.m. SFS 2022:305<br />  

<b>Upphävd</b>: 
2022-07-01<br />

<b>Författningen har upphävts genom</b>: 
SFS 2022:700<br />


<b>Ändringsregister</b>:   
<a href="http://rkrattsbaser.gov.se/sfsr?bet=1991:572">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1991:572">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   En utlänning får utvisas ur landet enligt denna lag, om det<br />
   1. är särskilt påkallat av hänsyn till rikets säkerhet, eller<br />
   2. med hänsyn till vad som är känt om utlänningens tidigare verksamhet och övriga omständigheter kan befaras att han eller hon kommer att begå eller medverka till terroristbrott enligt 2 § lagen (2003:148) om straff för terroristbrott eller försök, förberedelse eller stämpling till sådant brott.<br /><i>Lag (2009:1545)</i>.<p><a name="P1S2"></a></p><a class="paragraf" name="P2"><b>2 §</b></a>   Beslut om utvisning enligt denna lag meddelas av Migrationsverket. Frågan om utvisning tas upp på ansökan av Säkerhetspolisen.<p><a name="P2S2"></a></p>

Om Polismyndigheten eller Migrationsverket finner anledning att anta att ett beslut om utvisning enligt 1 § bör meddelas, ska myndigheten anmäla detta till Säkerhetspolisen.<p><a name="P2S3"></a></p>

Om Säkerhetspolisen har ansökt om utvisning enligt 1 § och utlänningen har ansökt om uppehållstillstånd, statusförklaring, resedokument eller ställning som varaktigt bosatt, ska ansökningarna handläggas tillsammans enligt denna lag. Detsamma gäller om utlänningen ansöker om uppehållstillstånd, statusförklaring, resedokument eller ställning som varaktigt bosatt under handläggningen av ärendet om utvisning.<p><a name="P2S4"></a></p>

Även en ansökan om uppehållstillstånd, statusförklaring, resedokument eller ställning som varaktigt bosatt som görs av en utlänning som är utvisad enligt 1 § eller har meddelats motsvarande beslut enligt äldre lag ska handläggas enligt denna lag om utlänningen befinner sig i Sverige.<br /><i>Lag (2014:589)</i>.<p><a name="P2S5"></a></p><a class="paragraf" name="P2a"><b>2 a §</b></a>   Migrationsverkets beslut enligt denna lag i fråga om utvisning, uppehållstillstånd, statusförklaring, resedokument eller ställning som varaktigt bosatt får överklagas till regeringen. I övrigt får beslut som meddelas av en förvaltningsmyndighet enligt denna lag överklagas endast i de fall som anges i denna lag.<p><a name="P2aS2"></a></p>

Säkerhetspolisen får överklaga Migrationsverkets beslut enligt denna lag, om det kan överklagas och går Säkerhetspolisen emot. <i>Lag (2014:197)</i>.<p><a name="P2aS3"></a></p><a class="paragraf" name="P2b"><b>2 b §</b></a>   Har Migrationsverket beslutat att en utlänning som har ansökt om uppehållstillstånd, statusförklaring, resedokument eller ställning som varaktigt bosatt inte ska utvisas enligt denna lag, ska ett överklagande från utlänningen handläggas enligt utlänningslagen (2005:716), om inte Säkerhetspolisen överklagar Migrationsverkets beslut. <i>Lag (2014:197)</i>.<p><a name="P2bS2"></a></p><a class="paragraf" name="P3"><b>3 §</b></a>   När Migrationsverkets beslut i fråga om utvisning överklagas, ska verket skyndsamt lämna över handlingarna i ärendet till Migrationsöverdomstolen.<p><a name="P3S2"></a></p>

Migrationsöverdomstolen ska med ett eget yttrande lämna handlingarna vidare till regeringen.<p><a name="P3S3"></a></p>

I yttrandet ska det särskilt anges om det finns hinder enligt 12 kap. 1, 2 eller 3 § utlänningslagen (2005:716) mot att beslutet verkställs. Finner Migrationsöverdomstolen att sådant hinder mot verkställighet finns, får regeringen inte avvika från den bedömningen. <i>Lag (2009:1545)</i>.<p><a name="P3S4"></a></p><a class="paragraf" name="P3a"><b>3 a §</b></a>   Om regeringen handlägger ett ärende om utvisning och utlänningen ansöker om uppehållstillstånd, statusförklaring, resedokument eller ställning som varaktigt bosatt ska regeringen upphäva det överklagade beslutet och överlämna ärendet till Migrationsverket för handläggning. <i>Lag (2014:197)</i>.<p><a name="P3aS2"></a></p><a class="paragraf" name="P3b"><b>3 b §</b></a>   Beslutar regeringen att en utlänning inte ska utvisas enligt denna lag och har utlänningen ansökt om uppehållstillstånd, statusförklaring, resedokument eller ställning som varaktigt bosatt, får regeringen överlämna ärendet i dessa delar till Migrationsverket för prövning enligt utlänningslagen (2005:716). <i>Lag (2014:197)</i>.<p><a name="P3bS2"></a></p><a class="paragraf" name="P3c"><b>3 c §</b></a>   Vid överklagande enligt denna lag är såväl Migrationsverket som Säkerhetspolisen utlänningens motpart vid handläggningen i Migrationsöverdomstolen och hos regeringen. <i>Lag (2009:1545)</i>.<p><a name="P3cS2"></a></p><a class="paragraf" name="P3d"><b>3 d §</b></a>   I 2 a § lagen (2006:304) om rättsprövning av vissa regeringsbeslut finns en bestämmelse om rätt för EES-
medborgare och sådana medborgares familjemedlemmar att hos Högsta förvaltningsdomstolen ansöka om rättsprövning av ett beslut om utvisning enligt denna lag. <i>Lag (2010:1403)</i>.<p><a name="P3dS2"></a></p><a class="paragraf" name="P4"><b>4 §</b></a>   Beslut om utvisning skall förenas med förbud för utlänningen att utan tillstånd av regeringen återvända till Sverige. Förbudet meddelas för en viss tid eller utan tidsbegränsning. I beslutet skall utlänningen, om förbudet är tidsbegränsat, upplysas om vilken dag förbudet upphör att gälla. Han skall vidare upplysas om den påföljd som en överträdelse av förbudet kan medföra enligt 24 §.<p><a name="P4S2"></a></p><a class="paragraf" name="P4a"><b>4 a §</b></a>   En utlänning som enligt 4 §, eller motsvarande äldre bestämmelser, har förbjudits att återvända till Sverige för en viss tid eller utan tidsbegränsning får ges ett särskilt tillstånd av regeringen att göra ett kort besök här, om besöket gäller synnerligen viktiga angelägenheter. Om det finns särskilda skäl, får ett sådant tillstånd ges på ansökan av någon annan än utlänningen. <i>Lag (2009:1545)</i>.<p><a name="P4aS2"></a></p><a class="paragraf" name="P4b"><b>4 b §</b></a>   Har en EES-medborgare eller en sådan medborgares familjemedlem enligt 4 §, eller motsvarande äldre bestämmelser, förbjudits att återvända till Sverige får regeringen helt eller delvis upphäva förbudet, om det finns särskilda skäl för att förbudet inte längre ska gälla.<br /><i>Lag (2012:130)</i>.<p><a name="P4bS2"></a></p><a class="paragraf" name="P4c"><b>4 c §</b></a>   I ett beslut om utvisning enligt denna lag ska anges till vilket land utlänningen ska utvisas.<p><a name="P4cS2"></a></p>

Om det finns särskilda skäl, får mer än ett land anges i beslutet.<p><a name="P4cS3"></a></p>

Beslutet ska innehålla de anvisningar om verkställigheten som omständigheterna i det enskilda fallet kan ge anledning till.<br /><i>Lag (2012:130)</i>.<p><a name="P4cS4"></a></p><a class="paragraf" name="P5"><b>5 §</b></a>   I ärenden enligt denna lag gäller följande föreskrifter i  utlänningslagen (2005:716) i tillämpliga delar:<p><a name="P5S2"></a></p>

1 kap. 3 b § om EES-medborgare,<br />
1 kap. 13 § om skyndsam handläggning,<br />
3 a kap. 2 § om familjemedlemmar till EES-medborgare,<br />
4 kap. 1-4 §§ om flyktingar och alternativt skyddsbehövande,<br />
5 kap. 1-1 c, 2 a-2 d, 3-10 a, 12-16 och 17-19 §§ om  uppehållstillstånd,<br />
5 a kap. 1-4 och 6 §§ om ställning som varaktigt bosatt,<br />
5 b kap. 1-20 §§ om uppehållstillstånd för forskning, studier  inom högre utbildning, viss praktik, visst volontärarbete och  au pair-arbete,<br />
6 kap. 3 § om arbetstillstånd,<br />
6 a kap. 1-11 §§ om EU-blåkort,<br />
6 b kap. 1-15 §§ om tillstånd för företagsintern förflyttning,  ICT,<br />
6 c kap. 1-11 och 14 §§ om tillstånd för säsongsarbete,<br />
8 kap. 12 och 13 §§ om utvisning av EES-medborgare och sådana  medborgares familjemedlemmar,<br />
8 kap. 14 § om utvisning av utlänningar med permanent  uppehållsrätt, EES-medborgare som har vistats i Sverige under  de tio närmast föregående åren och EES-medborgare som är barn,<br />
8 a kap. 2 § första stycket om sådana hänsyn som ska tas till  anknytningen till det svenska samhället, om fråga uppkommit om  utvisning av en utlänning som har ställning som varaktigt  bosatt i Sverige,<br />
9 kap. 4 och 5 §§ om omhändertagande av pass och andra  identitetshandlingar,<br />
9 kap. 8 § om fotografi och fingeravtryck,<br />
9 kap. 12 § om omhändertagande för att verkställa ett  avvisnings- eller utvisningsbeslut,<br />
9 kap. 13 § om andra åtgärder för att möjliggöra  verkställighet,<br />
10 kap. 1, 2, 4-11 och 17 §§ om förvar och uppsikt,<br />
12 kap. 1-5, 13 a och 21-23 §§ om verkställighet av beslut om  utvisning,<br />
13 kap. 1-7 §§ om muntlig handläggning hos  förvaltningsmyndighet,<br />
13 kap. 10 § om motivering av beslut,<br />
13 kap. 11 § om tolkersättning,<br />
13 kap. 12 § om rättelse av beslut på grund av oriktig  uppgift,<br />
13 kap. 15 och 16 §§ om DNA-analys,<br />
16 kap. 1 § andra stycket om Migrationsöverdomstolen,<br />
17 kap. 1 och 2 §§ om skyldighet att lämna uppgifter,<br />
18 kap. 1 § andra och tredje styckena om offentligt biträde  för barn, och<p><a name="P5S3"></a></p>

19 kap. 1-4 §§ om kostnadsansvar.<p><a name="P5S4"></a></p>

Skyldigheten enligt 17 kap. 1 § utlänningslagen att lämna  uppgifter gäller vid tillämpningen av denna lag även i  förhållande till regeringen. <i>Lag (2022:305)</i>.<p><a name="P5S5"></a></p><a class="paragraf" name="P6"><b>6 §</b></a>   Har upphävts genom <i>lag (2009:1545)</i>.<p><a name="P6S2"></a></p><a class="paragraf" name="P7"><b>7 §</b></a>   Har upphävts genom <i>lag (2009:1545)</i>.<p><a name="P7S2"></a></p><h4 name="Förvar och uppsikt"><a name="Förvar och uppsikt">Förvar och uppsikt</a></h4><p><a name="P7S3"></a></p><a class="paragraf" name="P8"><b>8 §</b></a>   En utlänning får tas i förvar, om det finns ett beslut om utvisning enligt denna lag eller om det är sannolikt att ett sådant beslut kommer att meddelas och det finns anledning anta att utlänningen annars kommer att hålla sig undan eller bedriva brottslig verksamhet i Sverige eller hans eller hennes identitet är oklar. Om utlänningen är under 18 år, får han eller hon inte utan synnerliga skäl tas i förvar. Detsamma gäller hans eller hennes vårdnadshavare eller en av dem, om de är flera.<p><a name="P8S2"></a></p>

Under de förutsättningar som anges i första stycket kan utlänningen ställas under uppsikt, om detta är tillräckligt.<br /><i>Lag (2005:720)</i>.<p><a name="P8S3"></a></p><a class="paragraf" name="P8a"><b>8 a §</b></a>   Säkerhetspolisen svarar för att ett beslut om förvar verkställs.<p><a name="P8aS2"></a></p>

En utlänning som hålls i förvar enligt denna lag ska placeras i kriminalvårdsanstalt, häkte eller polisarrest. Den som är under arton år får dock inte utan synnerliga skäl placeras i sådana lokaler. En utlänning som är under arton år och som hålls i förvar enligt denna lag ska i första hand placeras i sådana förvarslokaler som Migrationsverket ansvarar för enligt 11 kap. 2 § utlänningslagen (2005:716). För behandlingen av en utlänning som placerats i verkets förvarslokaler gäller bestämmelserna om Migrationsverkets behandling av förvarstagna i 11 kap. utlänningslagen.<p><a name="P8aS3"></a></p>

För behandlingen av en utlänning som placerats i kriminalvårdsanstalt, häkte eller polisarrest gäller häkteslagen (2010:611) i tillämpliga delar. Utlänningen ska, utöver vad som följer av nämnda lag, beviljas de lättnader och förmåner som kan medges med hänsyn till ordningen och säkerheten inom anstalten, häktet eller arresten.<br /><i>Lag (2010:621)</i>.<p><a name="P8aS4"></a></p><a class="paragraf" name="P9"><b>9 §</b></a>   Om frågan om utvisning ännu inte har förts till Migrationsverket, får Säkerhetspolisen besluta att utlänningen skall tas i förvar eller ställas under uppsikt, även om förutsättningarna i 8 § inte är för handen. Ett sådant beslut skall genast anmälas till Migrationsverket, som snarast skall pröva om åtgärden skall bestå. <i>Lag (2005:720)</i>.<p><a name="P9S2"></a></p><a class="paragraf" name="P9a"><b>9 a §</b></a>   Har en ansökan om utvisning gjorts enligt denna lag beslutar den myndighet som handlägger ärendet om förvar eller uppsikt.<p><a name="P9aS2"></a></p>

Om en utlänning som har tagits i förvar eller står under uppsikt utvisas enligt denna lag, ska den myndighet som beslutar om utvisningen pröva om utlänningen fortfarande ska hållas i förvar eller stå under uppsikt. <i>Lag (2009:1545)</i>.<p><a name="P9aS3"></a></p><a class="paragraf" name="P9b"><b>9 b §</b></a>   Migrationsverket är handläggande myndighet från det att verket tar emot en ansökan om utvisning till dess att verket meddelar beslut eller utlänningen har lämnat landet eller Säkerhetspolisen har tagit emot ärendet, eller, om Migrationsverkets beslut överklagas, till dess att ärendet tas emot av Migrationsöverdomstolen.<p><a name="P9bS2"></a></p>

Migrationsöverdomstolen är handläggande myndighet från det att domstolen tar emot ett ärende till dess att ansvarigt departement  tar emot det.<p><a name="P9bS3"></a></p>

Regeringen är handläggande myndighet från det att ärendet tagits emot av ansvarigt departement.<p><a name="P9bS4"></a></p>

Säkerhetspolisen är handläggande myndighet från det att myndigheten tar emot ett beslut om utvisning för verkställighet till dess att verkställighet har skett.<br /><i>Lag (2009:1545)</i>.<p><a name="P9bS5"></a></p><a class="paragraf" name="P9c"><b>9 c §</b></a>   När regeringen är handläggande myndighet beslutar ansvarigt statsråd i frågor om förvar och uppsikt. Regeringen får inte besluta att ta eller hålla kvar någon i förvar eller att ställa någon under uppsikt. Regeringen får däremot upphäva ett beslut om förvar eller uppsikt. <i>Lag (2009:1545)</i>.<p><a name="P9cS2"></a></p><a class="paragraf" name="P9d"><b>9 d §</b></a>   Säkerhetspolisens beslut om förvar i andra fall än som avses i 9 § och Migrationsverkets beslut om förvar får överklagas till Migrationsöverdomstolen. Ett sådant beslut får överklagas utan begränsning till viss tid.<p><a name="P9dS2"></a></p>

Om ett statsråd har beslutat om förvar prövar Högsta förvaltningsdomstolen på framställan av utlänningen om åtgärden ska bestå.<p><a name="P9dS3"></a></p>

Migrationsverkets beslut i särskilda fall i frågor om behandlingen eller placeringen av en utlänning som hålls i förvar får överklagas till Migrationsöverdomstolen.<br /><i>Lag (2010:1403)</i>.<p><a name="P9dS4"></a></p>

Hinder mot verkställighet m. m.<p><a name="P9dS5"></a></p><a class="paragraf" name="P10"><b>10 §</b></a>   Om utvisning har beslutats enligt denna lag eller om motsvarande beslut har meddelats enligt äldre lag men hinder som anges i 12 kap. 1, 2 eller 3 § utlänningslagen (2005:716)
möter mot att beslutet verkställs eller om beslutet av någon annan särskild anledning inte bör verkställas, ska den beslutande myndigheten förordna att verkställighet tills vidare inte får ske (inhibition) eller bevilja utlänningen ett tidsbegränsat uppehållstillstånd. Utvisningsbeslutet får inte verkställas under den tid ett uppehållstillstånd gäller.<p><a name="P10S2"></a></p>

Har den beslutande myndigheten beslutat om inhibition ska utvisningsbeslutet och beslutet om inhibition prövas på nytt av myndigheten när det finns skäl till det. Så länge utvisningsbeslutet fortfarande gäller men inte har kunnat verkställas, ska Säkerhetspolisen före utgången av varje kalenderår efter det då beslutet meddelades anmäla hos den beslutande myndigheten huruvida det finns skäl för prövning av beslutet.<p><a name="P10S3"></a></p>

Har utlänningen beviljats ett tidsbegränsat uppehållstillstånd ska Migrationsverket ompröva utvisningsbeslutet när uppehållstillståndet löper ut.<p><a name="P10S4"></a></p>

Om regeringen vid prövningen enligt andra stycket överväger att häva ett beslut om inhibition, ska ansvarigt statsråd eller den tjänsteman som statsrådet bestämmer, inhämta ett yttrande från Migrationsöverdomstolen. Därvid tillämpas 3 §
tredje stycket.<p><a name="P10S5"></a></p>

Migrationsverkets beslut i fråga om inhibition eller tidsbegränsat uppehållstillstånd får överklagas till regeringen. Därvid tillämpas 3 §. <i>Lag (2009:1545)</i>.<p><a name="P10S6"></a></p><a class="paragraf" name="P11"><b>11 §</b></a>   Om ett beslut om utvisning enligt denna lag tills vidare inte ska verkställas på grund av inhibition eller ett tidsbegränsat uppehållstillstånd, får den myndighet som beslutar om utvisning enligt denna lag besluta att utlänningen på vissa tider ska anmäla sig hos Polismyndigheten (anmälningsplikt). Den som beslutar om anmälningsplikt ska i beslutet ange omfattningen av anmälningsplikten men får uppdra åt Säkerhetspolisen eller Polismyndigheten att utforma de närmare villkoren för hur den ska fullgöras. Om utvisningsbeslutet grundas på 1 § 2, får den myndighet som beslutar om utvisning också bestämma att 19-22 §§ ska tillämpas på utlänningen.<p><a name="P11S2"></a></p>

Efter beslut om utvisning enligt denna lag får Migrationsverket på ansökan av Säkerhetspolisen besluta enligt första stycket. Även regeringen får efter beslut om utvisning enligt denna lag meddela beslut enligt första stycket i samband med att regeringen beslutar om inhibition eller tidsbegränsat uppehållstillstånd i ett ärende om verkställighet enligt 13 a § första stycket.<p><a name="P11S3"></a></p>

Innan regeringen som första instans beslutar om anmälningsplikt ska ansvarigt statsråd eller den tjänsteman som statsrådet bestämmer inhämta ett yttrande från Migrationsöverdomstolen.<p><a name="P11S4"></a></p>

Ett beslut av Migrationsverket i en fråga som avses i första stycket får överklagas till regeringen. Därvid tillämpas 3 §
första och andra styckena. <i>Lag (2014:589)</i>.<p><a name="P11S5"></a></p><a class="paragraf" name="P11a"><b>11 a §</b></a>   Om ett beslut om avvisning eller utvisning enligt 8 eller 8 a kap. utlänningslagen (2005:716) eller motsvarande äldre bestämmelser inte kan verkställas och det finns sådana omständigheter i fråga om utlänningen som avses i 1 § 1 eller 2, får Migrationsverket på ansökan av Säkerhetspolisen besluta om anmälningsplikt enligt 11 § första stycket. Om det finns sådana omständigheter i fråga om utlänningen som avses i 1 § 2, får Migrationsverket också besluta att 19-22 §§ ska tillämpas på honom eller henne.<p><a name="P11aS2"></a></p>

Ett beslut som Migrationsverket har meddelat enligt första stycket får överklagas till regeringen, varvid 3 § första och andra styckena tillämpas. <i>Lag (2014:197)</i>.<p><a name="P11aS3"></a></p><a class="paragraf" name="P12"><b>12 §</b></a>   Ett beslut enligt 11 eller 11 a § gäller i längst tre år räknat från dagen för beslutet om avvisning eller utvisning.<br /><i>Lag (2009:1545)</i>.<p><a name="P12S2"></a></p><h4 name="Verkställighet"><a name="Verkställighet">Verkställighet</a></h4><p><a name="P12S3"></a></p><a class="paragraf" name="P13"><b>13 §</b></a>   Om inhibition eller ett beslut om tidsbegränsat uppehållstillstånd inte har meddelats, ska ett beslut om utvisning enligt denna lag verkställas så snart det kan ske efter det att beslutet vunnit laga kraft. Säkerhetspolisen ska svara för verkställigheten. Den beslutande myndigheten får dock bestämma att en annan myndighet ska ombesörja verkställigheten.<p><a name="P13S2"></a></p>

Verkställighet av ett beslut om utvisning av en EES-
medborgare eller en sådan medborgares familjemedlem får ske tidigast fyra veckor från den dag då EES-medborgaren eller familjemedlemmen fick del av beslutet, om det inte finns synnerliga skäl för att verkställa beslutet genast.<br /><i>Lag (2009:1545)</i>.<p><a name="P13S3"></a></p><a class="paragraf" name="P13a"><b>13 a §</b></a>   Om den verkställande myndigheten finner att verkställigheten av ett beslut om utvisning inte kan genomföras eller att ytterligare besked behövs, ska myndigheten underrätta den beslutande myndigheten om detta.<br />
Den beslutande myndigheten ska då pröva om inhibition eller tidsbegränsat uppehållstillstånd enligt 10 § ska meddelas.<p><a name="P13aS2"></a></p>

Innan regeringen prövar frågan om inhibition eller tidsbegränsat uppehållstillstånd ska ansvarigt statsråd eller den tjänsteman som statsrådet bestämmer inhämta ett yttrande från Migrationsöverdomstolen. Beträffande yttrandet gäller 3 § tredje stycket.<p><a name="P13aS3"></a></p>

Innan regeringen har prövat om inhibition eller tidsbegränsat uppehållstillstånd enligt 10 § ska meddelas, får ansvarigt statsråd besluta att verkställighet inte får ske.<br /><i>Lag (2009:1545)</i>.<p><a name="P13aS4"></a></p><h4 name="Muntlig förhandling"><a name="Muntlig förhandling">Muntlig förhandling</a></h4><p><a name="P13aS5"></a></p><a class="paragraf" name="P13b"><b>13 b §</b></a>   Migrationsöverdomstolen ska innan den yttrar sig enligt denna lag hålla muntlig förhandling. I fall som avses i 10 §  fjärde och femte styckena, 11 § tredje och fjärde styckena, 11 a § andra stycket och 13 a § andra stycket behöver dock inte någon muntlig förhandling hållas, om en sådan är uppenbart obehövlig.<p><a name="P13bS2"></a></p>

Vid en muntlig förhandling ska utlänningen höras.<br />
Migrationsöverdomstolen får bestämma att även andra än utlänningen ska höras vid förhandlingen. Utlänningen ska få tillfälle att ange sin ståndpunkt och att uttala sig om de omständigheter som åberopas i ärendet.<p><a name="P13bS3"></a></p>

När muntlig förhandling hålls innan Migrationsöverdomstolen yttrar sig enligt 3 §, 10 § femte stycket, 11 § fjärde stycket eller 11 a § andra stycket ska Säkerhetspolisen och Migrationsverket  redogöra för omständigheterna i ärendet och ges tillfälle att ställa frågor till utlänningen och andra som hörs i ärendet. Säkerhetspolisen och Migrationsverket ska även lämna andra upplysningar som behövs för att genomföra förhandlingen. <i>Lag (2009:1545)</i>.<p><a name="P13bS4"></a></p><a class="paragraf" name="P13c"><b>13 c §</b></a>   I ett ärende om förvar som handläggs av regeringen får ansvarigt statsråd eller den tjänsteman som statsrådet bestämmer besluta om muntlig förhandling och uppdra åt Migrationsöverdomstolen att hålla denna.<p><a name="P13cS2"></a></p>

Vid en muntlig förhandling ska utlänningen höras.<br />
Regeringskansliet får bestämma att även andra personer än utlänningen ska höras. En representant för Regeringskansliet ska närvara vid  förhandlingen.<p><a name="P13cS3"></a></p>

Utlänningen ska vid förhandlingen få tillfälle att redogöra för sin ståndpunkt och uttala sig om de omständigheter som åberopas i ärendet. <i>Lag (2009:1545)</i>.<p><a name="P13cS4"></a></p><h4 name="Anmälningsplikt och tvångsmedel efter beslut av domstol"><a name="Anmälningsplikt och tvångsmedel efter beslut av domstol">Anmälningsplikt och tvångsmedel efter beslut av domstol</a></h4><p><a name="P13cS5"></a></p><a class="paragraf" name="P14"><b>14 §</b></a>   Om det i fall som avses i 11 eller 11 a § bedöms föreligga risk för att utlänningen begår eller medverkar till brott mot rikets säkerhet eller brott som anges i 1 § första stycket 2 efter utgången av den i 12 § angivna treårsfristen, får anmälningsplikt beslutas även för tid efter denna frists utgång. På motsvarande grunder får förordnas att 19-22 §§ ska tillämpas på utlänningen för sådan tid, om risken avser brott som anges i 1 § första stycket 2.<p><a name="P14S2"></a></p>

Frågor som avses i första stycket prövas av Stockholms tingsrätt på ansökan av Säkerhetspolisen. Beslut i en sådan fråga ska meddelas för en viss tid och högst tre år, räknat från den dag då beslutet ska börja tillämpas.<p><a name="P14S3"></a></p>

För förfarandet vid rätten gäller, utom i de hänseenden som anges i fjärde stycket, vad som är föreskrivet om mål som rör allmänt åtal för brott för vilket inte är föreskrivet lindrigare straff än fängelse i sex månader.<p><a name="P14S4"></a></p>

Tvångsmedel enligt 24 och 25 kap. rättegångsbalken får inte tillgripas. En skriftlig berättelse eller en uppteckning eller upptagning av en sådan berättelse som avses i 35 kap.
14 § rättegångsbalken får åberopas som bevis. Bestämmelsen i 10 kap. 3 § andra stycket andra meningen offentlighets- och sekretesslagen (2009:400) gäller inte. Beslutet får grundas även på handlingar eller annat material som enligt första stycket samma paragraf inte får lämnas ut till parter.<br /><i>Lag (2009:1545)</i>.<p><a name="P14S5"></a></p><a class="paragraf" name="P15"><b>15 §</b></a>   I de mål som avses i 14 § får rätten, om det finns skäl till det, besluta om anmälningsplikt eller förordna om tillämpning av 19--22 §§
för tiden till dess ärendet har avgjorts slutligt.<p><a name="P15S2"></a></p>

Rättens beslut i de mål som avses i 14 § gäller omedelbart, om inte något annat förordnas. Om ett tidigare meddelat beslut gäller då ärendet avgörs, får rätten bestämma att det nya beslutet skall börja tillämpas först när giltighetstiden för det tidigare har gått ut.<p><a name="P15S3"></a></p><a class="paragraf" name="P16"><b>16 §</b></a>   Om det på grund av ändrade förhållanden finns skäl till det, får Säkerhetspolisen häva eller i för utlänningen förmånlig riktning ändra ett beslut som rätten har meddelat enligt 14 §. Säkerhetspolisen får också besluta om tillfällig lättnad och vidta omedelbart nödvändig jämkning.<br /><i>Lag (2013:651)</i>.<p><a name="P16S2"></a></p><a class="paragraf" name="P17"><b>17 §</b></a>   Ett beslut av rätten enligt 14 § upphör att gälla, om utvisningsbeslutet verkställs eller upphävs.<p><a name="P17S2"></a></p><h4 name="Särskilda bestämmelser om tvångsmedel"><a name="Särskilda bestämmelser om tvångsmedel">Särskilda bestämmelser om tvångsmedel</a></h4><p><a name="P17S3"></a></p><a class="paragraf" name="P18"><b>18 §</b></a>   Bestämmelserna i 19-22 §§ tillämpas i fråga om en utlänning i den mån Migrationsverket, regeringen eller en domstol har bestämt det enligt denna lag. <i>Lag (2005:720)</i>.<p><a name="P18S2"></a></p><a class="paragraf" name="P19"><b>19 §</b></a>   Utlänningen får underkastas husrannsakan, kroppsvisitation eller kroppsbesiktning, om det är av betydelse för att utreda om utlänningen eller en organisation eller grupp som han eller hon tillhör eller verkar för planlägger eller förbereder terroristbrott enligt 2 § lagen
(2003:148) om straff för terroristbrott. Det är också tillåtet att ta fingeravtryck av utlänningen och fotografera honom eller henne.<p><a name="P19S2"></a></p>

Säkerhetspolisen eller Polismyndigheten beslutar om åtgärder enligt första stycket. I fråga om sådana åtgärder gäller i övrigt 28 kap. rättegångsbalken i tillämpliga delar.<br /><i>Lag (2014:589)</i>.<p><a name="P19S3"></a></p><a class="paragraf" name="P20"><b>20 §</b></a>   För ett sådant ändamål som avses i 19 § första stycket  kan rätten, om det finns synnerliga skäl, meddela  Säkerhetspolisen eller Polismyndigheten tillstånd enligt 
27 kap. rättegångsbalken till hemlig avlyssning av elektro-
nisk kommunikation eller, om det är tillräckligt, hemlig  övervakning av elektronisk kommunikation.<p><a name="P20S2"></a></p>

Rätten kan för ett sådant ändamål som avses i 19 § första  stycket, om det finns synnerliga skäl, även meddela  Säkerhetspolisen eller Polismyndig-heten tillstånd att närmare  undersöka, öppna eller granska post- eller tele-
grafförsändelser, brev, andra slutna handlingar eller paket  som har ställts till utlänningen eller som avsänts från honom  eller henne och som påträffas vid husrannsakan,  kroppsvisitation eller kroppsbesiktning eller som finns hos  ett befordringsföretag.<p><a name="P20S3"></a></p>

I det tillstånd som avses i andra stycket kan rätten förordna  att en försändelse som avses i tillståndet och som ankommer  till ett befordringsföretag, ska hållas kvar till dess den  närmare undersökts, öppnats eller granskats. Förordnandet ska  innehålla underrättelse om att meddelande om åtgärden inte får  lämnas till avsändaren, mottagaren eller någon annan, utan  tillstånd av den som har begärt åtgärden.<p><a name="P20S4"></a></p>

I lagen (2020:62) om hemlig dataavläsning finns bestämmelser  om att rätten kan meddela Säkerhetspolisen eller  Polismyndigheten tillstånd enligt den lagen.  <i>Lag (2020:64)</i>.<p><a name="P20S5"></a></p><a class="paragraf" name="P21"><b>21 §</b></a>   Det tillstånd som avses i 20 § ska meddelas att gälla för en viss tid som inte överstiger en månad.<p><a name="P21S2"></a></p>

Frågan om tillstånd prövas av Stockholms tingsrätt på yrkande av Säkerhetspolisen eller Polismyndigheten. Rättens beslut om tillstånd gäller omedelbart. I fråga om förfarandet tillämpas i övrigt 27 kap. rättegångsbalken på motsvarande sätt.<br /><i>Lag (2014:589)</i>.<p><a name="P21S3"></a></p><a class="paragraf" name="P21a"><b>21 a §</b></a>   Om det vid hemlig avlyssning av elektronisk kommunikation eller hemlig övervakning av elektronisk kommunikation har kommit fram uppgifter om ett brott som inte är av betydelse för det ändamål som har föranlett avlyssningen eller övervakningen, får uppgifterna användas för att utreda brottet. Förundersökning eller motsvarande utredning om brottet får dock inledas på grund av dessa uppgifter endast om<br />
   1. det är föreskrivet fängelse i ett år eller däröver för brottet och det kan antas att brottet inte föranleder endast böter, eller<br />
   2. det finns särskilda skäl.<p><a name="P21aS2"></a></p>

Om det har kommit fram uppgifter om förestående brott, får uppgifterna användas för att förhindra brott. <i>Lag (2012:283)</i>.<p><a name="P21aS3"></a></p><a class="paragraf" name="P22"><b>22 §</b></a>   En upptagning eller uppteckning som har gjorts vid hemlig avlyssning av elektronisk kommunikation ska granskas snarast möjligt. Granskningen får utföras endast av rätten, Säkerhetspolisen, Polismyndigheten eller en åklagare.<p><a name="P22S2"></a></p>

Om upptagningen eller uppteckningen innehåller något som inte är av betydelse för ändamålet med avlyssningen, ska den i denna del omedelbart förstöras efter granskningen. I fråga om brott eller förestående brott som inte är av betydelse för ändamålet med avlyssningen ska dock 27 kap. 24 § andra och tredje styckena rättegångsbalken tillämpas.<p><a name="P22S3"></a></p>

En försändelse eller någon annan handling som omfattas av tillstånd enligt 20 § får inte närmare undersökas, öppnas eller granskas av någon annan än rätten, Säkerhetspolisen, Polismyndigheten eller en åklagare. En sådan handling ska undersökas snarast möjligt. När undersökningen har slutförts, ska en försändelse som finns hos ett befordringsföretag sändas till den som försändelsen är ställd till och en annan handling återlämnas till den hos vilken handlingen påträffats, om den inte tas i beslag. <i>Lag (2014:1420)</i>.<p><a name="P22S4"></a></p><h4 name="Straff"><a name="Straff">Straff</a></h4><p><a name="P22S5"></a></p><a class="paragraf" name="P23"><b>23 §</b></a>   Till fängelse i högst ett år eller, när omständigheterna är mildrande, till böter döms<br />
   1. den som hjälper en utlänning som är underkastad förbud enligt 4 § att komma in i Sverige,<br />
   2. den som hindrar eller försöker hindra verkställighet av ett beslut om utvisning enligt denna lag, eller<br />
   3. en utlänning som bryter mot anmälningsplikt som har beslutats enligt 11, 11 a eller 14 §.<p><a name="P23S2"></a></p>

För försök eller förberedelse till brott som avses i första stycket 1 döms till ansvar enligt 23 kap. brottsbalken.<p><a name="P23S3"></a></p>

Om en utlänning under den tid då han står under åtal för brott enligt första stycket 3 fortsätter att begå sådant brott, ska vad han gjort sig skyldig till före varje åtal anses som ett särskilt brott. <i>Lag (2009:1545)</i>.<p><a name="P23S4"></a></p><a class="paragraf" name="P24"><b>24 §</b></a>   Till fängelse i högst ett år eller, om brottet är ringa, till böter döms en utlänning som uppehåller sig i Sverige fastän han eller hon enligt ett verkställt beslut om utvisning enligt denna lag inte har haft rätt att återvända hit. Detta gäller dock inte om utlänningen har flytt hit för att undgå förföljelse som avses i 4 kap. 1 § utlänningslagen (2005:716).<p><a name="P24S2"></a></p>

I ringa fall skall åtal för brott enligt första stycket inte väckas annat än om det är påkallat från allmän synpunkt.<br /><i>Lag (2005:720)</i>.<p><a name="P24S3"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P24S4"></a></p><a class="paragraf" name="P25"><b>25 §</b></a>   Medan handläggningen av ett utvisningsärende enligt denna lag pågår, får åtal inte väckas mot utlänningen utan regeringens medgivande innan ärendet avgjorts. <i>Lag (2005:720)</i>.<p><a name="P25S2"></a></p><a class="paragraf" name="P26"><b>26 §</b></a>   Har upphävts genom <i>lag (2005:720)</i>.<p><a name="P26S2"></a></p><a class="paragraf" name="P27"><b>27 §</b></a>   Offentligt biträde ska förordnas för den som åtgärden avser, om det inte måste antas att behov av biträde saknas, i ärenden enligt denna lag om<br />
   1. utvisning,<br />
   2. anmälningsplikt,<br />
   3. verkställighet av beslut om utvisning, om beslut om inhibition eller tidsbegränsat uppehållstillstånd meddelats,<br />
   4. verkställighet av beslut om utvisning dock endast såvitt avser fråga om förvar och utlänningen hållits i förvar sedan mer än tre dagar, och<br />
   5. om tillämpning av tvångsmedel enligt 11 eller 11 a §.<br /><i>Lag (2009:1545)</i>.<p><a name="P27S2"></a></p><a class="paragraf" name="P28a"><b>28 a §</b></a>   Beslut av Säkerhetspolisen, Migrationsverket eller Regeringskansliet enligt denna lag får överklagas till Migrationsöverdomstolen när myndighetens beslut avser<br />
   1. fråga om offentligt biträde, eller<br />
   2. ersättning i ett ärende som handläggs enligt denna lag.<br /><i>Lag (2009:1545)</i>.<p><a name="P28aS2"></a></p><a class="paragraf" name="P28b"><b>28 b §</b></a>   Säkerhetspolisens, Migrationsverkets eller Regeringskansliets beslut om avvisande av ombud eller biträde får överklagas särskilt till Migrationsöverdomstolen.<p><a name="P28bS2"></a></p>

Samma myndigheters beslut i jävsfrågor får överklagas till Migrationsöverdomstolen endast i samband med överklagande av det beslut varigenom myndigheten avgör ärendet.<br /><i>Lag (2009:1545)</i>.<p><a name="P28bS3"></a></p><a class="paragraf" name="P28c"><b>28 c §</b></a>   Migrationsverkets beslut enligt denna lag om ersättning för kostnad för DNA-analys får överklagas till Migrationsöverdomstolen. <i>Lag (2009:1545)</i>.<p><a name="P28cS2"></a></p><a class="paragraf" name="P28"><b>28 §</b></a>   I ärende hos regeringen fattas beslut i fråga om offentligt biträde av Regeringskansliet. <i>Lag (2005:720)</i>.<p><a name="P28S2"></a></p><br /><h3 name="overgang"><a name="overgang">Övergångsbestämmelser</a></h3>
1991:572<p><a name="P28S2"></a></p>

Denna lag träder i kraft den 1 juli 1991, då lagen (1989:530) om åtgärder för att förebygga våldsdåd med internationell bakgrund
(terroristlagen) skall upphöra att gälla.<p><a name="P28S3"></a></p>

Bestämmelserna i 10 § andra stycket, 11 § första stycket samt 12--16 §§
tillämpas även när regeringen enligt 17 § första stycket terroristlagen
(1989:530), 73 § utlänningslagen (1980:376), 8 § lagen (1973:162) om särskilda åtgärder till förebyggande av vissa våldsdåd med internationell bakgrund eller 51 § tredje stycket utlänningslagen
(1954:193) har förordnat att avvisnings- eller utvisningsbeslut ej skall verkställas.<p><a name="P28S4"></a></p>

Bestämmelserna i 11 § andra stycket samt 12--16 §§ är tillämpliga också när beslut om avvisning eller utvisning har meddelats enligt terroristlagen (1989:530) eller utlänningslagen (1980:376) och när beslut om avvisning, förpassning, förvisning eller utvisning har meddelats enligt utlänningslagen (1954:193). Är någon vid ikraftträdandet underkastad anmälningsplikt enligt äldre bestämmelser, gäller dock beslutet härom, även om den i 12 § angivna treårsfristen har gått till ända, intill utgången av december 1991, om det ej har upphävts dessförinnan. Om bestämmelserna i 19--22 §§ terroristlagen (1989:530) är tillämpliga på någon vid ikraftträdandet, tillämpas bestämmelserna i 19--22 §§ denna lag på honom intill samma tidpunkt, om ej annat följer av förordnande som meddelas av regeringen.<p><a name="P28S5"></a></p>

Vid tillämpning av 23 § första stycket 1 och 2 samt 24 § likställs med förbud och beslut om utvisning som där avses motsvarande beslut enligt äldre lag. Med föreskrift enligt 23 § första stycket 3 likställs motsvarande föreskrifter som meddelats enligt äldre lag.<p><a name="P28S6"></a></p>

Om det i en lag eller i en annan författning hänvisas till en föreskrift som har ersatts genom bestämmelse i denna lag, tillämpas i stället den nya bestämmelsen.<p><a name="P28S7"></a></p>

1996:1649<br />
   1. Denna lag träder i kraft den 1 december 1997.<br />
   2. Bestämmelserna i 28 § andra och tredje stycket tillämpas inte på beslut som meddelats innan lagen har trätt i kraft. För sådana beslut gäller fortfarande föreskrifterna i den upphävda rättshjälpslagen
(1972:429).<p><a name="P28S8"></a></p>

2005:720<br />
   1. Denna lag träder i kraft den 31 mars 2006.<br />
   2. Ärenden som har kommit in till eller väckts hos regeringen före den 31 mars 2006 skall handläggas enligt äldre föreskrifter, utom i fråga om förvar eller uppsikt.<br />
   3. Ärenden som överklagats till Utlänningsnämnden enligt 28 §
men inte avgjorts före den 31 mars 2006 skall överlämnas till Migrationsöverdomstolen.<p><a name="P28S9"></a></p>

2009:1545<br />
   1. Denna lag träder i kraft den 1 januari 2010.<br />
   2. Om Säkerhetspolisen har ansökt om utvisning före den 1 januari 2010 tillämpas 1 § i dess äldre lydelse.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>