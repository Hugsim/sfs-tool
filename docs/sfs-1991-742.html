<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1991:742) om byggnadsgaranti;
 - SFS sfs-1991-742</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1991:742) om byggnadsgaranti;
</h1>
            <div class="meta-info">
                <span><strong>SFS:</strong> 1991:742</span> •
                <span><strong>Utfärdad:</strong> 1991-07-10</span>
            </div>
        </header>

        <main class="law-content">
            <h2>Lag (1991:742) om byggnadsgaranti;
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1991:742<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
1991-07-10 <br />  


<b>Ändrad</b>:   
t.o.m. SFS 1992:477<br />  

<b>Upphävd</b>: 
1993-07-01<br />

<b>Författningen har upphävts genom</b>: 
SFS 1993:320<br />


<b>Ändringsregister</b>:   
<a href="http://rkrattsbaser.gov.se/sfsr?bet=1991:742">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1991:742">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   När en näringsidkare uppför en byggnad som helt eller till  övervägande del skall användas som bostad för permanent bruk eller i  fråga om sådan byggnad utför ombyggnadsåtgärder som fordrar bygglov och  som avsevärt förlänger byggnadens brukstid, skall det för  byggnadsarbetet finnas en byggnadsgaranti. En garanti enligt denna lag  behövs dock inte i fråga om en- eller tvåbostadshus när ett sådant  garanti-, försäkrings- och avtalsskydd tillförsäkras som ställs som  villkor för statlig bostadsfinansiering. Meddelas byggnadsgaranti även  för sådan byggnad gäller bestämmelserna i lagen, om byggnaden inte  tillhör konsument.<p><a name="P1S2"></a></p>

Byggnadsgarantin enligt denna lag gäller även om byggnaden övergått till  ny ägare.<p><a name="P1S3"></a></p>

Avtalsvillkor som inskränker någons rätt till ersättning enligt  bestämmelserna i denna lag är utan verkan.<p><a name="P1S4"></a></p><a class="paragraf" name="P2"><b>2 §</b></a>   Byggnadsgaranti får meddelas av juridisk person, som fått tillstånd  till detta av regeringen eller myndighet som regeringen bestämmer 
(garantiföretag). Meddelade garantier skall tryggas genom särskild  försäkring eller på annat likvärdigt sätt.<p><a name="P2S2"></a></p>

Garantiföretag står under tillsyn av den myndighet som regeringen  bestämmer. Tillsynsmyndigheten får förelägga vite vid meddelande av  beslut som rör tillsynen. Tillstånd att meddela byggnadsgaranti får  återkallas av tillsynsmyndigheten, om garantiföretaget i något  väsentligt hänseende inte iakttar gällande föreskrifter eller på något  annat sätt visar sig olämpligt att utöva sin verksamhet enligt denna  lag. Tillsynsmyndighetens beslut som rör tillsynen samt beslut om  återkallelse av tillstånd får överklagas hos kammarrätten.<p><a name="P2S3"></a></p>

Regeringen eller den myndighet som regeringen bestämmer får meddela  föreskrifter om tillsynen och om garantiföretags verksamhet enligt denna  lag.<p><a name="P2S4"></a></p><a class="paragraf" name="P3"><b>3 §</b></a>   Samtliga garantiföretag skall gemensamt upprätthålla och bekosta en  särskild nämnd som har till uppgift att yttra sig i frågor om  byggnadsgaranti enligt denna lag (byggnadsgarantinämnden). Nämndens  ordförande utses av regeringen.<p><a name="P3S2"></a></p><a class="paragraf" name="P4"><b>4 §</b></a>   Ett garantiföretag är skyldigt att på begäran av en byggherre  meddela byggnadsgaranti, om det enligt lagen finns en skyldighet att ha  en sådan garanti. Garanti får dock vägras om detta följer av tillståndet  enligt 2 § eller om det med hänsyn till skaderisken eller någon annan  särskild orsak finns skäl till detta.<p><a name="P4S2"></a></p>

Innan ett garantiföretag avslår en begäran om garanti enligt första  stycket skall yttrande inhämtas från byggnadsgarantinämnden. Vägras  garanti, får beslutet överklagas hos kammarrätten.<p><a name="P4S3"></a></p><a class="paragraf" name="P5"><b>5 §</b></a>   Byggnadsgarantin omfattar <br />
   1. skälig kostnad för att avhjälpa fel i byggnadens konstruktion, i  material som använts i byggnadsarbetet eller i utförandet av arbetet,  och <br />
   2. skälig kostnad för att avhjälpa skada på byggnaden som orsakats av  felet.<p><a name="P5S2"></a></p>

Med fel avses avvikelse från fackmässigt godtagbar standard. Fel eller  skador ersätts inte, om de måste antas sakna betydelse för byggnaden  eller dem som bor eller vistas i byggnaden.<p><a name="P5S3"></a></p>

Genom garantin ersätts inte kostnader för fel eller skador som anmäls  senare än tio år efter det att byggnadsarbetet godkänts vid besiktning  som bestäms av garantiföretaget.<p><a name="P5S4"></a></p>

Garantin får innehålla villkor om att ägaren skall stå viss självrisk.<p><a name="P5S5"></a></p><a class="paragraf" name="P6"><b>6 §</b></a>   Ersättning för kostnad enligt 5 § utgår i den mån förutsättningar  finns för att felet eller skadan avhjälps på ett tillfredsställande sätt  och till skälig kostnad. Ersättningen betalas till byggnadens ägare.<p><a name="P6S2"></a></p>

Om felet har vållats av den som är byggnadens ägare eller av hans  anställda, utgår ersättning till honom endast om felet har vållats även  av annan eller det annars finns särskilda skäl för det. <p><a name="P6S3"></a></p>

Ersättning utgår inte i den mån felet eller skadan avhjälps utan  dröjsmål av någon som kan utsättas för återkrav enligt 7 §.<p><a name="P6S4"></a></p><a class="paragraf" name="P7"><b>7 §</b></a>   Vad garantiföretaget har betalat ut på grund av en byggnadsgaranti  för att avhjälpa fel eller skador får återkrävas av annan, om vållande  till felet förekommit på hans sida eller om han på annan grund än avtal  svarar för felet oberoende av vållande. Därvid tillämpas bestämmelserna  i 2, 3, 4 och 6 kap. skadeståndslagen (1972:207).<p><a name="P7S2"></a></p>

Ett garantiföretag, som betalat ut ersättning på grund av en  byggnadsgaranti, övertar den rätt till ersättning som ägaren kan ha mot  den som på grund av avtal är ersättningsskyldig med anledning av felet  eller skadan.<p><a name="P7S3"></a></p><a class="paragraf" name="P8"><b>8 §</b></a>   Att byggnadsarbete inte får påbörjas förrän bevis om byggnadsgaranti  företetts för den eller de nämnder som fullgör kommunens uppgifter inom  plan- och byggnadsväsendet, framgår av 9 kap. 1 § andra stycket plan-  och bygglagen (1987:10).<p><a name="P8S2"></a></p>

Den som utför byggnadsarbete utan att erforderlig garanti finns är  skyldig att vid fel eller skada enligt denna lag utge ersättning i den  utsträckning som enligt 5 och 6 §§ skulle ha gällt för det  garantiföretag som meddelat garantin, med rätt till återkrav enligt 7 §.  <i>Lag (1992:1)</i><p><a name="P8S3"></a></p>

1991:742<p><a name="P8S4"></a></p>

Denna lag träder i kraft den 1 juli 1991. Garanti enligt lagen behövs  dock inte för byggnadsarbete för vilket ansökan om bygglov enligt plan-  och bygglagen (1987:10) ingivits till sådan nämnd som avses i 8 § första  stycket före den 1 juli 1993. <i>Lag (1992:477)</i>.<p><a name="P8S5"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>