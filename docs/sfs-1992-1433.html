<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sametingslag (1992:1433) - SFS sfs-1992-1433</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Sametingslag (1992:1433)</h1>
            <div class="meta-info">
                <span><strong>SFS:</strong> 1992:1433</span> •
                <span><strong>Utfärdad:</strong> 1992-12-17</span>
            </div>
        </header>

        <main class="law-content">
            <h2>Sametingslag (1992:1433)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1992:1433<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
1992-12-17 <br />  


<b>Ändrad</b>:   
t.o.m. SFS 2025:214<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1992:1433">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1992:1433">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Inledande bestämmelser
</a></li>
 <li><a href="#K2">2 kap. Sametinget
</a></li>
 <li><a href="#K3">3 kap. Val till Sametinget
</a></li>
 <li><a href="#K4">4 kap. Har upphävts genom lag (2004:538).
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Inledande bestämmelser
</a></h3><p><a name="S2"></a></p><a class="paragraf" name="K1P1"><b>1 §</b></a>   I denna lag ges bestämmelser om en särskild myndighet -- Sametinget
-- med uppgift främst att bevaka frågor som rör samisk kultur i Sverige.<p><a name="K1P1S2"></a></p><a class="paragraf" name="K1P2"><b>2 §</b></a>   Med same avses i denna lag den som anser sig vara same och<br />
   1. gör sannolikt att han eller hon har eller har haft samiska som språk i hemmet, eller<br />
   2. gör sannolikt att någon av hans eller hennes föräldrar, far-
eller morföräldrar har eller har haft samiska som språk i hemmet, eller<br />
   3. har en förälder som är eller har varit upptagen i röstlängd till Sametinget.<p><a name="K1P2S2"></a></p>

Vad som sägs i första stycket 3 gäller inte om länsstyrelsen har beslutat att föräldern inte skall vara upptagen i röstlängden på den grunden att föräldern inte är same.<br /><i>Lag (2006:803)</i>.<p><a name="K1P2S3"></a></p><br /><h3 name="K2"><a name="K2">2 kap. Sametinget
</a></h3><p><a name="K1P2S2"></a></p><h4 name="Sametingets uppgifter"><a name="Sametingets uppgifter">Sametingets uppgifter</a></h4><p><a name="K1P2S3"></a></p><a class="paragraf" name="K2P1"><b>1 §</b></a>   Sametinget ska verka för en levande samisk kultur och ta  initiativ till verksamheter och föreslå åtgärder som främjar  denna kultur. Till Sametingets uppgifter hör särskilt att <br />
   1. besluta om fördelningen av statens bidrag och av medel ur  Samefonden till samisk kultur och samiska organisationer samt  av andra medel som ställs till samernas gemensamma förfogande,<br />
   2. delta i konsultationer enligt lagen (2022:66) om  konsultation i frågor som rör det samiska folket,<br />
   3. utse ledamöterna i Sameskolstyrelsen,<br />
   4. fastställa mål för och leda det samiska språkarbetet,<br />
   5. medverka i samhällsplaneringen och bevaka att samiska behov  beaktas, däribland rennäringens intressen vid utnyttjande av  mark och vatten,<br />
   6. informera om samiska förhållanden, och<br />
   7. utföra de övriga uppgifter som ankommer på Sametinget  enligt lag eller annan författning. <i>Lag (2022:67)</i>.<p><a name="K2P1S2"></a></p><a class="paragraf" name="K2P1a"><b>1 a §</b></a>   Sametinget får ge ekonomiskt bidrag och annat stöd till de grupper, partier eller liknande sammanslutningar som är eller har varit representerade i Sametinget (partistöd).<p><a name="K2P1aS2"></a></p>

Regeringen eller den myndighet regeringen bestämmer meddelar föreskrifter om partistödets omfattning och formerna för det.<br />
Stödet får inte utformas så att det otillbörligt gynnar eller missgynnar någon sammanslutning. <i>Lag (2006:803)</i>.<p><a name="K2P1aS3"></a></p>

Sametingets sammansättning m. m.<p><a name="K2P1aS4"></a></p><a class="paragraf" name="K2P2"><b>2 §</b></a>   Sametinget ska bestå av 31 ledamöter, utsedda genom val.  För ledamöterna ska det utses ersättare. I fråga om antalet  ersättare och hur de ska utses gäller bestämmelserna i 14 kap. 
15 § vallagen (2005:837) om val till regionfullmäktige.<p><a name="K2P2S2"></a></p>

Efter förslag av Sametinget förordnar regeringen ordförande i  Sametinget. Ordföranden ska utses bland tingets ledamöter.  Sametinget väljer en eller flera vice ordförande bland  ledamöterna. Sametinget får återkalla vice ordförandes  uppdrag. <i>Lag (2019:881)</i>.<p><a name="K2P2S3"></a></p><a class="paragraf" name="K2P3"><b>3 §</b></a>   Sametinget bestämmer när ordinarie sammanträden skall hållas.<p><a name="K2P3S2"></a></p>

Sammanträde skall hållas också om styrelsen eller minst en tredjedel av tingets ledamöter begär det eller om ordföranden anser att det behövs.<p><a name="K2P3S3"></a></p><a class="paragraf" name="K2P3a"><b>3 a §</b></a>   Sametingets sammanträden i plenum är offentliga.<p><a name="K2P3aS2"></a></p>

Sametinget får dock besluta att överläggningen i ett visst  ärende ska hållas inom stängda dörrar. Ersättarna får närvara  vid en sådan överläggning, även när de inte tjänstgör.<br /><i>Lag (2018:1976)</i>.<p><a name="K2P3aS3"></a></p><a class="paragraf" name="K2P3b"><b>3 b §</b></a>   Ordföranden leder Sametingets sammanträden i plenum  och ansvarar för ordningen vid sammanträdena. <p><a name="K2P3bS2"></a></p>

Ordföranden får visa ut den som uppträder störande och inte  rättar sig efter tillsägelse. <i>Lag (2018:1976)</i>.<p><a name="K2P3bS3"></a></p><a class="paragraf" name="K2P3c"><b>3 c §</b></a>   Styrelsens sammanträden ska hållas inom stängda  dörrar. Efter medgivande från Sametingets plenum får  styrelsen dock besluta att sammanträden ska vara offentliga. <p><a name="K2P3cS2"></a></p>

Styrelsens sammanträden ska alltid hållas inom stängda dörrar  i ärenden <br />
   1. som avser myndighetsutövning, eller <br />
   2. där det förekommer uppgifter som omfattas av sekretess. <p><a name="K2P3cS3"></a></p>

Detsamma ska gälla för sammanträden i Sametingets nämnder.<br /><i>Lag (2018:1976)</i>.<p><a name="K2P3cS4"></a></p><a class="paragraf" name="K2P3d"><b>3 d §</b></a>   Ledamöter och ersättare har rätt till den ledighet från sina anställningar som behövs för att fullgöra uppdragen i Sametinget, dess styrelse och nämnder. <i>Lag (2018:1976)</i>.<p><a name="K2P3dS2"></a></p><a class="paragraf" name="K2P3e"><b>3 e §</b></a>   Sametingets plenum får besluta om skäliga ekonomiska  förmåner för ledamöter och ersättare. <i>Lag (2018:1976)</i>.<p><a name="K2P3eS2"></a></p><h4 name="Styrelse och nämnder"><a name="Styrelse och nämnder">Styrelse och nämnder</a></h4><p><a name="K2P3eS3"></a></p><a class="paragraf" name="K2P4"><b>4 §</b></a>   Sametinget ska bland sina ledamöter utse en styrelse  som består av högst sju ledamöter och lika många ersättare.  Sametinget ska bland styrelsens ledamöter välja en  ordförande.<p><a name="K2P4S2"></a></p>

Styrelsen ansvarar för Sametingets verksamhet.<br /><i>Lag (2018:1976)</i>.<p><a name="K2P4S3"></a></p><a class="paragraf" name="K2P4a"><b>4 a §</b></a>   Vid Sametinget ska det finnas ett kansli som leds av  en kanslichef. <p><a name="K2P4aS2"></a></p>

Kanslichefen anställs av styrelsen. <p><a name="K2P4aS3"></a></p>

Kanslichefen ska sköta den löpande verksamheten enligt de  direktiv och riktlinjer som styrelsen beslutar.<br /><i>Lag (2018:1976)</i>.<p><a name="K2P4aS4"></a></p><a class="paragraf" name="K2P5"><b>5 §</b></a>   Sametinget ska tillsätta en valnämnd som ansvarar för  Sametingets uppgifter vid val till Sametinget. <p><a name="K2P5S2"></a></p>

Sametinget kan därutöver tillsätta de nämnder som i övrigt  behövs för verksamheten. <i>Lag (2018:1976)</i>.<p><a name="K2P5S3"></a></p><a class="paragraf" name="K2P5a"><b>5 a §</b></a>   Sametinget får återkalla uppdragen för förtroendevalda i styrelsen eller i en nämnd när den politiska majoriteten i styrelsen eller nämnden inte längre är densamma som i Sametinget. <i>Lag (2006:803)</i>.<p><a name="K2P5aS2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="K2P5aS3"></a></p><a class="paragraf" name="K2P6"><b>6 §</b></a>   Sametinget får handlägga ärenden endast om mer än hälften av ledamöterna är närvarande. Varje ledamot har en röst.<p><a name="K2P6S2"></a></p>

En ledamot i Sametinget får inte delta i handläggningen av ärenden som rör ledamoten personligen eller ledamotens make, föräldrar, barn eller syskon eller annan närstående. Inte heller får en ledamot delta i handläggningen av ärenden som särskilt rör en sameby i vilkens styrelse ledamoten ingår.<p><a name="K2P6S3"></a></p>

Vid sammanträde i Sametinget skall protokoll föras.<p><a name="K2P6S4"></a></p>

Vad som i första, andra och tredje styckena sägs om Sametinget gäller även dess styrelse och nämnder. <i>Lag (2006:803)</i>.<p><a name="K2P6S5"></a></p><a class="paragraf" name="K2P6a"><b>6 a §</b></a>   Sametingets styrelse och nämnder beslutar i frågor  som rör Sametingets myndighetsutövning och i andra frågor som  de enligt lag eller annan författning ska ha hand om.<br /><i>Lag (2018:1976)</i>.<p><a name="K2P6aS2"></a></p><a class="paragraf" name="K2P7"><b>7 §</b></a>   Sametinget samt dess styrelses och nämnders beslut får överklagas endast om det finns särskilda föreskrifter om det.<p><a name="K2P7S2"></a></p>

Bestämmelser om överklagande av Sameskolstyrelsens beslut finns i skollagen (2010:800). <i>Lag (2010:868)</i>.<p><a name="K2P7S3"></a></p><br /><h3 name="K3"><a name="K3">3 kap. Val till Sametinget
</a></h3><p><a name="K2P7S2"></a></p><a class="paragraf" name="K3P1"><b>1 §</b></a>   Val till Sametinget skall hållas vart fjärde år (valåret). Valdag är tredje söndagen i maj.<p><a name="K3P1S2"></a></p><a class="paragraf" name="K3P2"><b>2 §</b></a>   För valet till Sametinget utgör landet en valkrets.  Uppgifter vid valet till Sametinget fullgörs av <br />
   - valnämnden,<br />
   - den centrala valmyndigheten enligt vallagen (2005:837), och<br />
   - länsstyrelsen i det län där Sametinget har sitt säte.<br /><i>Lag (2024:523)</i>.<p><a name="K3P2S2"></a></p><a class="paragraf" name="K3P2a"><b>2 a §</b></a>   Den centrala valmyndigheten ska inför varje val ta fram  utbildningsmaterial om valet. Materialet ska tillhandahållas  valnämnden och länsstyrelsen i det län där Sametinget har sitt  säte. <i>Lag (2024:523)</i>.<p><a name="K3P2aS2"></a></p>

Rösträtt m. m.<p><a name="K3P2aS3"></a></p><a class="paragraf" name="K3P3"><b>3 §</b></a>   Rösträtt till Sametinget har den som är upptagen i sameröstlängd.<p><a name="K3P3S2"></a></p>

I sameröstlängden tas den same upp som anmäler sig till valnämnden och som är svensk medborgare och på den samiska valdagen fyllt eller fyller 18 år.<p><a name="K3P3S3"></a></p>

Under de förutsättningar som i andra stycket anges för svenska medborgare skall i röstlängden tas upp även de utlänningar som enligt folkbokföringsdatabasen enligt lagen (2001:182) om behandling av personuppgifter i Skatteverkets folkbokföringsverksamhet har varit folkbokförda i landet tre år i följd före valdagen och som anmäler sig till valnämnden.<br /><i>Lag (2003:704)</i>.<p><a name="K3P3S4"></a></p><a class="paragraf" name="K3P4"><b>4 §</b></a>   Anmälan till valnämnden för att tas upp i sameröstlängden skall ha inkommit senast den 20 oktober året före valåret.<p><a name="K3P4S2"></a></p>

Den som har förts upp i sameröstlängden skall strykas från längden, om han eller hon begär det eller avlider.<br /><i>Lag (2006:803)</i>.<p><a name="K3P4S3"></a></p><a class="paragraf" name="K3P5"><b>5 §</b></a>   Valnämnden skall ha upprättat en preliminär sameröstlängd senast den 15 november året före valåret. Röstlängden skall innehålla uppgifter om<br />
   1. samer som tidigare varit upptagna i sameröstlängd, som fortfarande uppfyller villkoren för rösträtt enligt 3 § och som inte begärt att bli avförda ur sameröstlängden, och<br />
   2. samer som anmält sig enligt 4 § och som uppfyller villkoren enligt 3 §.<p><a name="K3P5S2"></a></p>

Den preliminära röstlängden skall hållas tillgänglig för granskning på det sätt som den centrala valmyndigheten i samråd med Sametinget bestämmer. Beslutet om den preliminära röstlängden skall kungöras i Post- och Inrikes Tidningar. Den som anmält sig men inte tagits upp i den preliminära röstlängden skall genast underrättas om detta. <i>Lag (2004:538)</i>.<p><a name="K3P5S3"></a></p><a class="paragraf" name="K3P5a"><b>5 a §</b></a>   Den som anmält sig men inte tagits upp i den preliminära röstlängden får överklaga beslutet i den delen. Vidare får var och en som tagits upp i den preliminära röstlängden överklaga beslutet såvitt avser någon annan som tagits upp.<p><a name="K3P5aS2"></a></p>

Överklagandet skall ha kommit in till länsstyrelsen i det län där Sametinget har sitt säte senast den 15 december året före valåret.<p><a name="K3P5aS3"></a></p>

Överklagandet av beslutet om den preliminära röstlängden prövas vid offentligt sammanträde hos länsstyrelsen den 15 februari valåret eller, om denna dag är en lördag eller söndag, närmast följande måndag.<p><a name="K3P5aS4"></a></p>

Länsstyrelsens beslut får inte överklagas. <i>Lag (2004:538)</i>.<p><a name="K3P5aS5"></a></p><a class="paragraf" name="K3P6"><b>6 §</b></a>   Efter det att förekommande överklaganden har avgjorts av länsstyrelsen skall valnämnden senast den 1 mars valåret upprätta en slutlig sameröstlängd som skall uppta samer som på grund av valnämndens eller länsstyrelsens beslut skall tas upp i röstlängden. Om länsstyrelsen efter överklagande av beslutet om den preliminära röstlängden funnit att någon inte skall tas upp i röstlängden skall denne inte tas upp i den slutliga längden. <i>Lag (2004:538)</i>.<p><a name="K3P6S2"></a></p><a class="paragraf" name="K3P7"><b>7 §</b></a>   Den som är upptagen i sameröstlängd skall genom den centrala valmyndighetens försorg erhålla ett röstkort i form av ett ytterkuvert samt ett valkuvert och ett omslagskuvert.<br />
Röstkorten och kuverten skall sändas till de röstberättigade senast 30 dagar före valdagen.<p><a name="K3P7S2"></a></p>

En röstberättigad som har förlorat sitt röstkort/ytterkuvert eller inte har fått det, är berättigad att efter begäran få ett duplettröstkort/duplettytterkuvert av den centrala valmyndigheten, länsstyrelsen eller valnämnden. Ett sådant kort skall vara tydligt märkt som duplettröstkort. <i>Lag (2006:803)</i>.<p><a name="K3P7S3"></a></p><a class="paragraf" name="K3P8"><b>8 §</b></a>   Den som har rösträtt till Sametinget är valbar till  Sametinget. <i>Lag (2024:523)</i>.<p><a name="K3P8S2"></a></p><h4 name="Anmälan om deltagande i val"><a name="Anmälan om deltagande i val">Anmälan om deltagande i val</a></h4><p><a name="K3P8S3"></a></p><a class="paragraf" name="K3P9"><b>9 §</b></a>   En grupp, ett parti eller en liknande sammanslutning som  vill delta i ett val ska skriftligen anmäla sin beteckning och  sina kandidater till den centrala valmyndigheten senast den 8  mars valåret. Minst tre namn på kandidater i bestämd  ordningsföljd ska anmälas. Tillsammans med anmälan ska det  lämnas en skriftlig förklaring från varje kandidat att han  eller hon samtycker till anmälan. <i>Lag (2024:523)</i>.<p><a name="K3P9S2"></a></p><a class="paragraf" name="K3P9a"><b>9 a §</b></a>   Beteckningen för en grupp, ett parti eller en liknande  sammanslutning ska registreras om kraven i 9 § och följande  villkor är uppfyllda:<br />
   1. Beteckningen ska bestå av eller innehålla ord. Beteckningen  får också innehålla en symbol.<br />
   2. Om en grupp, ett parti eller en liknande sammanslutning  inte har mandat i Sametinget ska anmälan ha ett dokumenterat  stöd av minst 50 personer som har rösträtt i det kommande  valet.<br />
   3. Beteckningen ska inte kunna antas bli förväxlad med en  beteckning som är registrerad eller som redan har anmälts för  samma val.<p><a name="K3P9aS2"></a></p>

En beteckning ska avregistreras om den grupp, det parti eller  den liknande sammanslutning som innehar registreringen <br />
   1. begär det, eller <br />
   2. inte har gjort en anmälan enligt 9 § för två ordinarie val  i följd.<p><a name="K3P9aS3"></a></p>

Prövningen av om en beteckning ska avregistreras enligt andra  stycket 2 ska ske efter prövningen enligt första stycket.<br /><i>Lag (2024:523)</i>.<p><a name="K3P9aS4"></a></p><a class="paragraf" name="K3P9b"><b>9 b §</b></a>   Kandidaterna för en grupp, ett parti eller en liknande  sammanslutning ska registreras för valet om de har anmälts  under en registrerad beteckning och kraven i 9 § är uppfyllda.<br /><i>Lag (2024:523)</i>.<p><a name="K3P9bS2"></a></p><a class="paragraf" name="K3P9c"><b>9 c §</b></a>   När en beteckning har registrerats eller avregistrerats  ska den centrala valmyndigheten omedelbart kungöra detta genom  publicering på myndighetens webbplats. <i>Lag (2024:523)</i>.<p><a name="K3P9cS2"></a></p><a class="paragraf" name="K3P9d"><b>9 d §</b></a>   Ett beslut enligt 9 a eller 9 b § får överklagas hos  Valprövningsnämnden. Överklagandet ska ha kommit in till  nämnden inom en vecka från den dag det överklagade beslutet  kungjordes. Om beslutet inte har kungjorts ska det ha kommit  in inom en vecka från den dag klaganden fick del av beslutet.<br /><i>Lag (2024:523)</i>.<p><a name="K3P9dS2"></a></p><h4 name="Valsedlar"><a name="Valsedlar">Valsedlar</a></h4><p><a name="K3P9dS3"></a></p><a class="paragraf" name="K3P10"><b>10 §</b></a>   Den centrala valmyndigheten utfärdar valsedlar. På  valsedlarna ska en grupp, ett parti eller en liknande  sammanslutning anges samt minst tre kandidater för gruppen,  partiet eller sammanslutningen.<p><a name="K3P10S2"></a></p>

Kandidatnamnen ska förses med nummer och tas upp i  nummerordning under varandra. Valsedlarna ska dessutom vara  utformade så att väljarna kan lämna en särskild personröst och  innehålla en upplysning om personvalets innebörd.<p><a name="K3P10S3"></a></p>

För en grupp, ett parti eller en liknande sammanslutning får  det finnas valsedlar med olika kombinationer av kandidater.<br /><i>Lag (2024:523)</i>.<p><a name="K3P10S4"></a></p><a class="paragraf" name="K3P11"><b>11 §</b></a>   Valsedlarna skall vara lika till storlek och material.<p><a name="K3P11S2"></a></p><a class="paragraf" name="K3P12"><b>12 §</b></a>   Varje grupp, parti eller liknande sammanslutning vars  kandidater har registrerats för valet ska tilldelas det antal  valsedlar den centrala valmyndigheten beslutar, lika för alla.  Finns det olika valsedlar för samma grupp, parti eller  liknande sammanslutning, gäller detta varje sådan variant av  valsedeln.<p><a name="K3P12S2"></a></p>

Valsedlar till större antal ska tillhandahållas av den  centrala valmyndigheten om beställaren betalar valsedlarna i  förskott. <i>Lag (2024:523)</i>.<p><a name="K3P12S3"></a></p><a class="paragraf" name="K3P12a"><b>12 a §</b></a>   Valnämnden ska under den tid som röstmottagningen i  vallokalen pågår tillhandahålla valsedlar för de grupper,  partier eller liknande sammanslutningar vars kandidater har  registrerats för valet.<p><a name="K3P12aS2"></a></p>

I anslutning till vallokalen ska det ordnas en lämplig  avskärmad plats där valsedlarna ska läggas ut och där väljarna  var för sig kan ta sina valsedlar utan insyn. Om en sådan  plats inte kan anordnas i anslutning till vallokalen får den i  stället ordnas inne i lokalen. <p><a name="K3P12aS3"></a></p>

Valsedlarna ska presenteras på ett likformigt sätt.<br /><i>Lag (2024:523)</i>.<p><a name="K3P12aS4"></a></p><h4 name="Röstning"><a name="Röstning">Röstning</a></h4><p><a name="K3P12aS5"></a></p><a class="paragraf" name="K3P13"><b>13 §</b></a>   Den som har rösträtt till Sametinget får rösta antingen i vallokal eller genom att med post sända sin valsedel till länsstyrelsen i det län där Sametinget har sitt säte
(brevröstning). <i>Lag (2004:538)</i>.<p><a name="K3P13S2"></a></p><a class="paragraf" name="K3P14"><b>14 §</b></a>   Valnämnden ska besluta på vilka orter röstning kan ske i  vallokal.<p><a name="K3P14S2"></a></p>

Valnämnden ska se till att det finns lämpliga lokaler som kan  användas som vallokaler och som i fråga om läge och  tillgänglighet ger väljarna goda möjligheter att rösta. En  vallokal ska vara tydligt avgränsad och även i övrigt lämpad  för ändamålet så att väljaren inte hindras eller störs under  röstningen.<p><a name="K3P14S3"></a></p>

Vallokalerna ska hållas öppna för röstning mellan klockan 8.00  och 20.00 på valdagen. <i>Lag (2024:523)</i>.<p><a name="K3P14S4"></a></p><h4 name="Röstmottagare"><a name="Röstmottagare">Röstmottagare</a></h4><p><a name="K3P14S5"></a></p><a class="paragraf" name="K3P14a"><b>14 a §</b></a>   Röstmottagare förordnas av valnämnden. Som  röstmottagare får endast den förordnas som har fått en sådan  utbildning som behövs för uppdraget.<p><a name="K3P14aS2"></a></p>

Valnämnden ansvarar för utbildningen av röstmottagare. Vid  utbildningen ska det utbildningsmaterial som tillhandahålls av  den centrala valmyndigheten användas. Valnämnden får dock  ersätta delar av materialet eller komplettera det om det  behövs med hänsyn till lokala förhållanden. <i>Lag (2024:523)</i>.<p><a name="K3P14aS3"></a></p><a class="paragraf" name="K3P14b"><b>14 b §</b></a>   För varje vallokal ska det utses minst fyra  röstmottagare, varav en ordförande och en ersättare för  ordföranden. <p><a name="K3P14bS2"></a></p>

Vid röstmottagning ska minst tre av röstmottagarna vara  närvarande. En av dessa ska vara ordföranden eller  ordförandens ersättare. <i>Lag (2024:523)</i>.<p><a name="K3P14bS3"></a></p><h4 name="Röstning i vallokal"><a name="Röstning i vallokal">Röstning i vallokal</a></h4><p><a name="K3P14bS4"></a></p><a class="paragraf" name="K3P15"><b>15 §</b></a>   Vid röstning i vallokal ska väljaren ta en valsedel,  lägga in valsedeln i ett valkuvert utan att vika den och  försluta kuvertet.<p><a name="K3P15S2"></a></p>

Den väljare som vill lämna en särskild personröst ska markera  det på valsedeln genom att fylla i det särskilda utrymmet för  personröst som finns vid den kandidat som väljaren helst vill  se vald.<p><a name="K3P15S3"></a></p>

Väljaren ska lämna valkuvert och det ytterkuvert som också är  röstkort till röstmottagaren. <i>Lag (2024:523)</i>.<p><a name="K3P15S4"></a></p><a class="paragraf" name="K3P15a"><b>15 a §</b></a>   Röstmottagaren ska<br />
   1. kontrollera att väljaren har gjort i ordning bara ett  valkuvert, och att kuvertet inte är försett med någon obehörig  märkning,<br />
   2. i väljarens närvaro lägga in valkuvertet i ytterkuvertet  och klistra igen det,<br />
   3. ta hand om ytterkuvertet, och<br />
   4. anteckna väljarens namn på en särskild förteckning.<p><a name="K3P15aS2"></a></p>

Den som saknar det ytterkuvert som också är röstkort får inte  rösta. En väljare som inte är känd för röstmottagaren ska  legitimera sig eller på annat sätt styrka sin identitet. Den  som inte gör det får inte rösta. <i>Lag (2024:523)</i>.<p><a name="K3P15aS3"></a></p><a class="paragraf" name="K3P16"><b>16 §</b></a>   Är valkuvertet försett med obehörig märkning får det inte tas emot. Har väljaren lämnat mer än ett valkuvert får endast ett av dem tas emot. Om väljaren begär det, skall samtliga valkuvert återlämnas till väljaren. <i>Lag (2006:803)</i>.<p><a name="K3P16S2"></a></p><a class="paragraf" name="K3P17"><b>17 §</b></a>   Vid röstning i vallokal gäller också 7 kap. 3 § samt 
8 kap. 2 a-5 och 7 a §§ vallagen (2005:837). <p><a name="K3P17S2"></a></p>

Om röstningen avbryts ska mottagna ytterkuvert förvaras på ett  betryggande sätt. <i>Lag (2024:523)</i>.<p><a name="K3P17S3"></a></p><a class="paragraf" name="K3P18"><b>18 §</b></a>   Röstmottagaren ska skyndsamt sända de mottagna  igenklistrade ytterkuverten till länsstyrelsen i det län där  Sametinget har sitt säte tillsammans med förteckningen över de  väljare som röstat i vallokalen. Försändelsen ska sändas som  värdepost. <i>Lag (2024:523)</i>.<p><a name="K3P18S2"></a></p><h4 name="Brevröstning"><a name="Brevröstning">Brevröstning</a></h4><p><a name="K3P18S3"></a></p><a class="paragraf" name="K3P19"><b>19 §</b></a>   Vid brevröstning ska väljaren själv lägga in sin valsedel  i ett valkuvert utan att vika den och försluta kuvertet. Den  väljare som vill lämna en särskild personröst ska markera det  på valsedeln genom att fylla i det särskilda utrymmet för  personröst vid den kandidat som väljaren helst vill se vald.<p><a name="K3P19S2"></a></p>

Väljaren ska sedan i närvaro av två vittnen lägga valkuvertet  i det ytterkuvert som också är röstkort och klistra igen det  och på ytterkuvertet skriva en försäkran på heder och samvete  att han eller hon har gjort på detta sätt.<p><a name="K3P19S3"></a></p>

Vittnena ska intyga skriftligen att väljaren egenhändigt har  undertecknat försäkran och att de inte känner till något  förhållande som strider mot de uppgifter väljaren lämnat på  ytterkuvertet. Vittnenas adresser ska anges på ytterkuvertet.  Vittnena ska ha fyllt 18 år. <i>Lag (2024:523)</i>.<p><a name="K3P19S4"></a></p><a class="paragraf" name="K3P19a"><b>19 a §</b></a>   Sedan brevröstningsförsändelsen har gjorts i ordning  enligt 19 § ska väljaren lägga in försändelsen i  omslagskuvertet och klistra igen det. Därefter ska  försändelsen lämnas för postbefordran till länsstyrelsen i det  län där Sametinget har sitt säte. <i>Lag (2024:523)</i>.<p><a name="K3P19aS2"></a></p><a class="paragraf" name="K3P19b"><b>19 b §</b></a>   En väljare som på grund av funktionsnedsättning eller  liknande inte kan avge sin röst på det sätt som föreskrivs i 
19 och 19 a §§ får anlita någon annan person som hjälper honom  eller henne vid röstningen. <i>Lag (2024:523)</i>.<p><a name="K3P19bS2"></a></p><a class="paragraf" name="K3P20"><b>20 §</b></a>   Har upphävts genom <i>lag (2024:523)</i>.<p><a name="K3P20S2"></a></p><a class="paragraf" name="K3P21"><b>21 §</b></a>   Vid varje tillfälle då brevröstningsförsändelser kommer  in till länsstyrelsen ska antalet antecknas i ett särskilt  protokoll. I väntan på rösträkningen och mandatfördelningen  ska försändelserna förvaras på ett betryggande sätt.<br /><i>Lag (2024:523)</i>.<p><a name="K3P21S2"></a></p><h4 name="Rösträkning och fördelning av mandat"><a name="Rösträkning och fördelning av mandat">Rösträkning och fördelning av mandat</a></h4><p><a name="K3P21S3"></a></p><a class="paragraf" name="K3P22"><b>22 §</b></a>   Vid en offentlig förrättning, som ska påbörjas så snart  det kan ske sedan en vecka har förflutit från valdagen, ska  länsstyrelsen granska och räkna de avgivna rösterna.  Länsstyrelsen ska föra protokoll över förrättningen.<p><a name="K3P22S2"></a></p>

Länsstyrelsen ska kungöra tid och plats för förrättningen  genom publicering på myndighetens webbplats senast dagen före  förrättningen. <i>Lag (2024:523)</i>.<p><a name="K3P22S3"></a></p><a class="paragraf" name="K3P22a"><b>22 a §</b></a>   När förrättningen börjar ska den tjänsteman från  länsstyrelsen som leder rösträkningen visa de närvarande att  valurnan är tom. Därefter ska granskningen och räkningen av  avgivna röster börja. <i>Lag (2024:523)</i>.<p><a name="K3P22aS2"></a></p><h4 name="Granskning av rösterna från vallokalerna"><a name="Granskning av rösterna från vallokalerna">Granskning av rösterna från vallokalerna</a></h4><p><a name="K3P22aS3"></a></p><a class="paragraf" name="K3P23"><b>23 §</b></a>   Granskningen ska inledas med att de ytterkuvert som har  kommit in från vallokalerna räknas. Antalet kuvert ska  jämföras med antalet avgivna röster enligt förteckningarna  från vallokalerna. Uppgifterna ska antecknas i protokollet.<p><a name="K3P23S2"></a></p>

Har någon väljare röstat mer än en gång i vallokal, ska  väljarens röster förklaras ogiltiga och de oöppnade  ytterkuverten med väljarens röster läggas åt sidan.<br /><i>Lag (2024:523)</i>.<p><a name="K3P23S3"></a></p><a class="paragraf" name="K3P24"><b>24 §</b></a>   Sedan de röster som ska förklaras ogiltiga enligt 23 §  andra stycket har lagts åt sidan och ogiltigförklaringen har  antecknats i protokollet, ska det kontrolleras att övriga  ytterkuvert är igenklistrade.<p><a name="K3P24S2"></a></p>

Om ett ytterkuvert är igenklistrat, ska det öppnas och  valkuvertet granskas. Då ska det kontrolleras att valkuvertet  uppfyller kraven på hur sådana kuvert ska vara utformade och  att väljaren bara har gjort i ordning ett valkuvert samt att  valkuvertet inte är försett med obehörig märkning.<br /><i>Lag (2024:523)</i>.<p><a name="K3P24S3"></a></p><a class="paragraf" name="K3P25"><b>25 §</b></a>   Om det framkommer någon brist vid den granskning som ska  göras enligt 24 § ska rösten förklaras ogiltig och ytter- och  valkuverten läggas åt sidan. När kuverten läggs åt sidan ska  valkuvertet ligga i ytterkuvertet. Ogiltigförklaringen ska  antecknas i protokollet. <p><a name="K3P25S2"></a></p>

De valkuvert som inte läggs åt sidan ska läggas i valurnan.  Det ska också markeras i röstlängden att väljaren har röstat.<br /><i>Lag (2024:523)</i>.<p><a name="K3P25S3"></a></p><h4 name="Granskning av brevröstningsförsändelserna"><a name="Granskning av brevröstningsförsändelserna">Granskning av brevröstningsförsändelserna</a></h4><p><a name="K3P25S4"></a></p><a class="paragraf" name="K3P26"><b>26 §</b></a>   Sedan rösterna från vallokalerna har behandlats enligt 23-25 §§, fortsätter granskningen med de röster som har avgivits genom brevröstning och som har kommit in till länsstyrelsen före förrättningens början.<p><a name="K3P26S2"></a></p>

Brevröster som kommer in efter förrättningens början läggs utan vidare åtgärd åt sidan. <i>Lag (2004:538)</i>.<p><a name="K3P26S3"></a></p><a class="paragraf" name="K3P27"><b>27 §</b></a>   Granskningen av brevröstningsförsändelserna ska inledas  med att omslagskuverten räknas och att antalet kuvert  antecknas i protokollet. Därefter ska det kontrolleras att  omslagskuverten inte har blivit öppnade efter att de klistrats  igen.<p><a name="K3P27S2"></a></p>

Om det inte framkommer någon brist vid den granskning som  avses i första stycket ska de godkända försändelserna  behandlas vidare enligt vad som föreskrivs i 28 §. I annat  fall ska försändelserna läggas åt sidan. Antalet försändelser  som har lagts åt sidan ska antecknas i protokollet.<br /><i>Lag (2024:523)</i>.<p><a name="K3P27S3"></a></p><a class="paragraf" name="K3P28"><b>28 §</b></a>   När kontrollen enligt 27 § är avslutad, öppnas de godkända omslagskuverten.<p><a name="K3P28S2"></a></p>

Därefter kontrolleras att samma väljare inte har lagt mer än ett ytterkuvert i omslagskuvertet och att väljaren inte har röstat i vallokal eller mer än en gång genom brevröstning.<p><a name="K3P28S3"></a></p>

Föreligger inte någon brist vid den granskning som avses i andra stycket behandlas ytterkuvertet vidare enligt 29 §. I annat fall förklaras rösterna i försändelsen ogiltiga, anteckning härom görs i protokollet och försändelsen läggs åt sidan.<p><a name="K3P28S4"></a></p><a class="paragraf" name="K3P29"><b>29 §</b></a>   När kontrollen enligt 28 § är avslutad, granskas ytterkuverten till de försändelser som inte då har lagts åt sidan.<p><a name="K3P29S2"></a></p>

Därvid kontrolleras att försändelsen är i föreskrivet skick. Om så är fallet, bryts ytterkuvertet och valkuvertet granskas på samma sätt som är föreskrivet i 24 § andra stycket beträffande valkuvert för röstning i vallokal. <i>Lag (2000:1214)</i>.<p><a name="K3P29S3"></a></p><a class="paragraf" name="K3P30"><b>30 §</b></a>   Om det framkommer någon brist vid den granskning som ska  göras enligt 29 § ska rösten förklaras ogiltig och ytter- och  valkuverten läggas åt sidan. När kuverten läggs åt sidan ska  valkuvertet ligga i ytterkuvertet. Ogiltigförklaringen ska  antecknas i protokollet.<p><a name="K3P30S2"></a></p>

De valkuvert som inte läggs åt sidan ska läggas i valurnan.  Det ska också markeras i röstlängden att väljaren har röstat.<br /><i>Lag (2024:523)</i>.<p><a name="K3P30S3"></a></p><h4 name="Rösträkning"><a name="Rösträkning">Rösträkning</a></h4><p><a name="K3P30S4"></a></p><a class="paragraf" name="K3P30a"><b>30 a §</b></a>   När samtliga valkuvert som ska läggas i valurnan har  lagts ner i den ska urnan tömmas och räkningen påbörjas.  Räkningen ska gå till på följande sätt:<br />
   1. Valkuverten ska räknas. Antalet valkuvert ska jämföras med  antalet markeringar i röstlängden.<br />
   2. Valkuverten ska öppnas och innehållet granskas. Vid  granskningen ska länsstyrelsen pröva valsedlarnas giltighet  och meddela de beslut som prövningen leder till. Vid  prövningen ska<br />
      a) i tillämpliga delar 13 kap. 6 och 7 §§, 8 § första stycket 
1 samt andra och tredje styckena vallagen (2005:837) gälla,<br />
      b) ett namn som har skrivits till på en valsedel eller som  inte har registrerats anses obefintligt, och<p><a name="K3P30aS2"></a></p>

c). en valsedel som har en beteckning som inte har  registrerats förklaras ogiltig.<br />
   3. De valsedlar som har godkänts ska sorteras och räknas efter  beteckning och namnlista. <br />
   4. Personrösterna ska räknas. <p><a name="K3P30aS3"></a></p>

Resultatet av rösträkningen ska antecknas i protokollet.<br /><i>Lag (2025:214)</i>.<p><a name="K3P30aS4"></a></p><a class="paragraf" name="K3P31"><b>31 §</b></a>   När rösträkningen är klar ska försändelser, ytterkuvert  och valkuvert som har lagts åt sidan samt ogiltiga valsedlar  läggas in i särskilda omslag som förseglas och förvaras till  dess valet har fått laga kraft.<p><a name="K3P31S2"></a></p>

Godkända valsedlar ska läggas in i särskilda omslag som  förseglas och förvaras till utgången av den tid valet gäller.<br /><i>Lag (2024:523)</i>.<p><a name="K3P31S3"></a></p><h4 name="Fördelning av mandat"><a name="Fördelning av mandat">Fördelning av mandat</a></h4><p><a name="K3P31S4"></a></p><a class="paragraf" name="K3P32"><b>32 §</b></a>   Vid mandatfördelningen mellan grupper, partier och  liknande sammanslutningar ska mandaten fördelas proportionellt  på grundval av valresultatet. Mandaten tilldelas, ett efter  annat, den grupp, det parti eller den liknande sammanslutning  som för varje gång uppvisar det största jämförelsetalet.  Jämförelsetalet är, så länge en grupp, ett parti eller en  liknande sammanslutning ännu inte tilldelats något mandat,  röstetalet delat med 1,2. Därefter beräknas jämförelsetalet  genom att röstetalet delas med det tal som är ett högre än det  dubbla antalet mandat som redan har tilldelats gruppen,  partiet eller den liknande sammanslutningen.<p><a name="K3P32S2"></a></p>

För varje mandat som en grupp, ett parti eller en liknande  sammanslutning har fått ska en ledamot utses. När en ledamot  utses ska reglerna i 14 kap. 9 och 10 §§ vallagen (2005:837)  om val till riksdagen tillämpas. För att personligt röstetal  ska fastställas för en kandidat måste kandidaten dessutom ha  fått lägst 25 särskilda personröster.<p><a name="K3P32S3"></a></p>

Sedan länsstyrelsen fördelat mandaten i Sametinget ska  resultatet av valet offentliggöras genom kungörelse i Post-  och Inrikes Tidningar.<p><a name="K3P32S4"></a></p>

Länsstyrelsen ska så snart som möjligt redovisa resultatet av  valet till Sametinget och regeringen samt utfärda bevis till  valda ledamöter och ersättare. <i>Lag (2024:523)</i>.<p><a name="K3P32S5"></a></p><a class="paragraf" name="K3P32a"><b>32 a §</b></a>   Om en ledamot har avgått före utgången av den tid för  vilken ledamoten blivit vald, ska länsstyrelsen på anmälan av  Sametingets ordförande inkalla en ny ordinarie ledamot enligt  de bestämmelser i 14 kap. 21 § vallagen (2005:837) som avser  ny ordinarie ledamot i regionfullmäktige.<p><a name="K3P32aS2"></a></p>

Om en ersättare för ledamot har inträtt som ordinarie ledamot  eller avgått som ersättare av annan orsak, ska länsstyrelsen  på anmälan av Sametingets ordförande utse ytterligare  ersättare enligt de bestämmelser i 14 kap. 22 § vallagen som  avser ersättare för ledamot i regionfullmäktige.<p><a name="K3P32aS3"></a></p>

Den förrättning som avses i första och andra styckena är  avslutad när protokollet från förrättningen har lagts fram för  granskning. Efter rösträkningen ska valsedlarna åter läggas i  omslag på det sätt som föreskrivs i 31 §. Länsstyrelsen ska  utfärda bevis till de ledamöter och ersättare som har utsetts  genom förrättningen. <i>Lag (2024:523)</i>.<p><a name="K3P32aS4"></a></p><h4 name="Överklagande"><a name="Överklagande">Överklagande</a></h4><p><a name="K3P32aS5"></a></p><a class="paragraf" name="K3P33"><b>33 §</b></a>   Länsstyrelsens beslut enligt 30 a § första stycket 2, 32  och 32 a §§ får överklagas hos Valprövningsnämnden. Ett beslut  får överklagas av den som enligt röstlängden var  röstberättigad vid valet. Det får också överklagas av en  grupp, ett parti eller en liknande sammanslutning som har  deltagit i valet.<p><a name="K3P33S2"></a></p>

Överklagandet ska lämnas till Valprövningsnämnden. Det ska ha  kommit in till nämnden tidigast dagen efter valdagen och  senast inom tio dagar efter det att resultatet av valet  offentliggjorts enligt 32 eller 32 a §.<p><a name="K3P33S3"></a></p>

Vid Valprövningsnämndens prövning av överklaganden som avses i  denna paragraf får nämnden upphäva valet och besluta om omval  eller vidta andra mindre ingripande åtgärder enligt de grunder  som anges i 15 kap. 13 och 14 §§ vallagen (2005:837).<br /><i>Lag (2025:214)</i>.<p><a name="K3P33S4"></a></p><h4 name="Omval"><a name="Omval">Omval</a></h4><p><a name="K3P33S5"></a></p><a class="paragraf" name="K3P34"><b>34 §</b></a>   Vid omval till Sametinget skall den centrala valmyndigheten efter samråd med länsstyrelsen i det län där Sametinget har sitt säte och Sametingets valnämnd bestämma valdag. Beslutet får inte överklagas. <i>Lag (2004:538)</i>.<p><a name="K3P34S2"></a></p><a class="paragraf" name="K3P35"><b>35 §</b></a>   Den slutliga röstlängd som upprättats för det ordinarie valet skall användas vid omval. <i>Lag (2004:538)</i>.<p><a name="K3P35S2"></a></p><a class="paragraf" name="K3P35a"><b>35 a §</b></a>   En anmälan enligt 9 § gäller även vid omval i det val  som anmälan avser. En grupp, ett parti eller en liknande  sammanslutning får dock ändra sin anmälan i fråga om  kandidater inför omval.<p><a name="K3P35aS2"></a></p>

En grupp, ett parti eller en liknande sammanslutning som inte  har deltagit i ett val kan inte göra en särskild anmälan  enligt 9 § för att delta i ett omval i det valet.<br /><i>Lag (2024:523)</i>.<p><a name="K3P35aS3"></a></p><a class="paragraf" name="K3P36"><b>36 §</b></a>   I övrigt gäller i tillämpliga delar bestämmelserna i denna lag om ordinarie val vid omval. <i>Lag (2004:538)</i>.<p><a name="K3P36S2"></a></p><h4 name="Uppgifter i folkbokföringen"><a name="Uppgifter i folkbokföringen">Uppgifter i folkbokföringen</a></h4><p><a name="K3P36S3"></a></p><a class="paragraf" name="K3P37"><b>37 §</b></a>   För aktualisering, komplettering och kontroll av  röstlängden får valnämnden och länsstyrelsen i det län där  Sametinget har sitt säte hämta in uppgifter från Skatteverkets  folkbokföringsregister.<p><a name="K3P37S2"></a></p>

Om det saknas uppgifter i folkbokföringen ska ytterligare  efterforskningar göras i rimlig omfattning.<p><a name="K3P37S3"></a></p>

Den som har anmält sig till röstlängden och vars uppgifter  inte kan verifieras genom åtgärd enligt första eller andra  stycket ska inte tas upp i röstlängden. <i>Lag (2024:523)</i>.<p><a name="K3P37S4"></a></p><br /><h3 name="K4"><a name="K4">4 kap. Har upphävts genom <i>lag (2004:538)</i>.
</a></h3><p><a name="K3P37S2"></a></p><br /><h3 name="overgang"><a name="overgang">Övergångsbestämmelser</a></h3>
1992:1433<br />
   1. Denna lag träder i kraft den 1 januari 1993.<br />
   2. Det första valet till Sametinget hålls den 16 maj 1993 i enlighet med bestämmelserna i denna lag. Sametingets första sammanträde skall hållas i augusti eller september 1993.<br />
   3. De uppgifter som enligt denna lag ankommer på valnämnden skall vid det första valet fullgöras av en av regeringen särskilt förordnad organisationskommitté. Organisationskommitténs beslut enligt 3 kap. 5 §
att någon inte skall tas upp i röstlängd får överklagas till Länsstyrelsen i Norrbottens län.<br />
   4. Anmälan till sameröstlängden för deltagande i sametingsvalet 1993 skall ha inkommit till organisationskommittén senast den 25 januari 1993.<p><a name="K3P37S2"></a></p>

2018:1976
  
1. Denna lag träder i kraft den 1 juli 2019. <br />
   2. Ärenden som har inletts hos Sametinget före  ikraftträdandet men ännu inte har avgjorts handläggs enligt  äldre föreskrifter.<br />
   3. Bestämmelsen i 2 kap. 3 e § tillämpas inte på förmåner som  har intjänats före ikraftträdandet.<p><a name="K3P37S3"></a></p>

2024:523<br />
   1. Denna lag träder i kraft den 1 augusti 2024.<br />
   2. Vid tillämpningen av 3 kap. 9 a och 9 b §§ ska en grupp,  ett parti eller en liknande sammanslutning som har mandat i  Sametinget den 8 mars 2025 anses ha anmält och fått sin  beteckning registrerad vid valet 2021.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>