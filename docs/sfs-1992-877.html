<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1992:877) med instruktion för Statskontoret
 - SFS sfs-1992-877</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1992:877) med instruktion för Statskontoret
</h1>
            <div class="meta-info">
                <span><strong>SFS:</strong> 1992:877</span> •
                <span><strong>Utfärdad:</strong> 1992-06-18</span>
            </div>
        </header>

        <main class="law-content">
            <h2>Förordning (1992:877) med instruktion för Statskontoret
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1992:877<br />

<b>Departement/myndighet</b>:   
Finansdepartementet F <br />  

<b>Utfärdad</b>:   
1992-06-18 <br />  


<b>Ändrad</b>:   
t.o.m. SFS 2004:1339<br />  

<b>Upphävd</b>: 
2006-01-01<br />

<b>Författningen har upphävts genom</b>: 
SFS 2005:862<br />


<b>Ändringsregister</b>:   
<a href="http://rkrattsbaser.gov.se/sfsr?bet=1992:877">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1992:877">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Statskontorets uppgift är att på regeringens uppdrag biträda med underlag för omprövning, effektivisering och styrning av statlig och statligt finansierad verksamhet samt att i övrigt efter överenskommelse biträda Regeringskansliet samt kommittéer och arbetsgrupper som hör till Regeringskansliet. Förordning (1996:1526).<p><a name="P1S2"></a></p><a class="paragraf" name="P2"><b>2 §</b></a>   Statskontoret skall också<br />
   1. lämna de statliga - och på begäran även de kommunala -
myndigheterna råd och upplysningar i de frågor som avses i 15 kap. 9 § sekretesslagen (1980:100),<br />
   2. samordna arbetet med den fredstida informationssäkerheten när det rör den civila statsförvaltningen under regeringen och dessutom på begäran och i mån av resurser lämna myndigheterna inom totalförsvaret, riksdagen och dess myndigheter samt de kommunala myndigheterna råd och upplysningar i sådana frågor,<br />
   3. se till att villkoren för den offentliga förvaltningens inköp och användning av utrustning och tjänster på informationsområdet är så bra som möjligt,<br />
   4. svara för en effektiv förvaltning och avveckling av lokaler som staten hyr i de fall regeringen beslutar att ge myndigheten ansvar för detta samt svara för avveckling av lokaler i de fall där staten är hyresgäst men någon myndighet som själv kan svara för avvecklingen inte finns,<br />
   5. redovisa underlag för prisomräkning av lokalkostnadsandelen i anslagsbaserna för nästkommande budgetår,<br />
   6. ha ett beställaransvar för statistik som beskriver den offentliga sektorns utveckling,<br />
   7. utveckla, samordna och följa upp den statliga inköpssamordningen samt i övrigt fullgöra de uppgifter som framgår av förordningen (1998:796) om statlig inköpssamordning,<br />
   8. vara samordningsmyndighet för rättsinformationssystemet och fullgöra de uppgifter som framgår av rättsinformationsförordningen (1999:175).<br />
Förordning (2004:1339).<p><a name="P2S2"></a></p><a class="paragraf" name="P2a"><b>2 a §</b></a>   Statskontoret skall vidare<br />
   1. ansvara för SverigeDirekt, en officiell ingång till information om den offentliga förvaltningen och dess tjänster på Internet,<br />
   2. främja användningen av enhetliga kvalitetskrav för den elektroniska samhällsinformationen och även i övrigt verka för att utveckla tillgängligheten till den offentliga sektorns information och tjänster på Internet.<p><a name="P2aS2"></a></p>

Statskontoret skall fullgöra sina uppgifter enligt första stycket genom att samverka med myndigheter och erbjuda samverkan med landsting och kommuner. Förordning (2002:1147).<p><a name="P2aS3"></a></p><a class="paragraf" name="P3"><b>3 §</b></a>   Vid tillämpningen av 2 § 1 skall Statskontoret samråda med Datainspektionen i den utsträckning det behövs med hänsyn till inspektionens uppgifter enligt personuppgiftslagen (1998:204)
samt med Riksarkivet i den utsträckning det behövs med hänsyn till Riksarkivets uppgifter enligt arkivlagen (1990:782).<p><a name="P3S2"></a></p>

Vid tillämpningen av 2 § 2 skall Statskontoret samråda med Krisberedskapsmyndigheten, när frågan rör totalförsvaret.<br />
Förordning (2002:474).<p><a name="P3S3"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P3S4"></a></p><a class="paragraf" name="P4"><b>4 §</b></a>   Verksförordningen (1995:1322) skall tillämpas på Statskontoret med undantag av 4, 5 och 11-14 §§. Förordning (1996:827).<p><a name="P4S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P4S3"></a></p><a class="paragraf" name="P5"><b>5 §</b></a>   Generaldirektören är chef för Statskontoret. Förordning (1996:827).<p><a name="P5S2"></a></p><h4 name="Rådens organisation och uppgifter"><a name="Rådens organisation och uppgifter">Rådens organisation och uppgifter</a></h4><p><a name="P5S3"></a></p><a class="paragraf" name="P6"><b>6 §</b></a>   Vid Statskontoret finns ett råd med uppgift att ge generaldirektören det stöd som behövs för att bedriva verksamheten effektivt och i enlighet med dess syfte. Rådet består av generaldirektören och ytterligare högst åtta personer som utses av regeringen. Generaldirektören är rådets ordförande. Förordning (1999:1320).<p><a name="P6S2"></a></p><a class="paragraf" name="P7"><b>7 §</b></a>   Vid Statskontoret finns också ett råd för de frågor som avses i 2 a §. Representanter för statsförvaltning, landsting och kommuner skall ingå i rådet. Generaldirektören är rådets ordförande. Förordning (2002:1147).<p><a name="P7S2"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P7S3"></a></p><a class="paragraf" name="P8"><b>8 §</b></a>   Personalföreträdarförordningen (1987:1101) skall tillämpas på Statskontoret.<p><a name="P8S2"></a></p><a class="paragraf" name="P9"><b>9 §</b></a>   har upphävts genom förordning (1996:827).<p><a name="P9S2"></a></p><a class="paragraf" name="P10"><b>10 §</b></a>   har upphävts genom förordning (1996:827).<p><a name="P10S2"></a></p><a class="paragraf" name="P11"><b>11 §</b></a>   har upphävts genom förordning (1996:827).<p><a name="P11S2"></a></p><br /><h3 name="overgang"><a name="overgang">Övergångsbestämmelser</a></h3>
Denna förordning träder i kraft den 1 juli 1992. Genom förordningen upphävs förordningen (1988:959) med instruktion för statskontoret.<p><a name="P11S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>