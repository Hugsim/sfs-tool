<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1993:584) om medicintekniska produkter
 - SFS sfs-1993-584</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1993:584) om medicintekniska produkter
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1993:584</span> •
                <span><strong>Utfärdad:</strong> 1993-06-03</span>
            </div>
        </header>

        <main class="law-content">
            <h2>Lag (1993:584) om medicintekniska produkter
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1993:584<br />

<b>Departement/myndighet</b>:   
Socialdepartementet <br />  

<b>Utfärdad</b>:   
1993-06-03 <br />  


<b>Ändrad</b>:   
t.o.m. SFS 2020:313<br />  

<b>Upphävd</b>: 
2021-07-15<br />

<b>Författningen har upphävts genom</b>: 
SFS 2021:600<br />


<b>Ändringsregister</b>:   
<a href="http://rkrattsbaser.gov.se/sfsr?bet=1993:584">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1993:584">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller allmänna bestämmelser om medicintekniska produkter. För vissa sådana produkter finns härutöver bestämmelser i annan lagstiftning.<p><a name="P1S2"></a></p>

I fråga om medicintekniska produkter som är avsedda för konsumenter eller som kan antas komma att användas av konsumenter gäller också produktsäkerhetslagen (2004:451).<br /><i>Lag (2004:463)</i>.<p><a name="P1S3"></a></p><a class="paragraf" name="P2"><b>2 §</b></a>   Med en medicinteknisk produkt avses i lagen en produkt som enligt tillverkarens uppgift ska användas, separat eller i kombination med annat, för att hos människor<br />
   1. påvisa, förebygga, övervaka, behandla eller lindra en sjukdom,<br />
   2. påvisa, övervaka, behandla, lindra eller kompensera en skada eller en funktionsnedsättning,<br />
   3. undersöka, ändra eller ersätta anatomin eller en fysiologisk process, eller<br />
   4. kontrollera befruktning.<p><a name="P2S2"></a></p>

Om produkten uppnår sin huvudsakligen avsedda verkan med hjälp av farmakologiska, immunologiska eller metaboliska medel är den dock inte en medicinteknisk produkt enligt denna lag.<p><a name="P2S3"></a></p>

Med tillverkare avses i denna lag den fysiska eller juridiska person som har ansvaret för utformningen, tillverkningen, paketeringen och märkningen av en produkt innan den av tillverkaren själv eller av annan för tillverkarens räkning släpps ut på marknaden som tillverkarens produkt. De förpliktelser som åligger en tillverkare enligt denna lag ska gälla även den fysiska eller juridiska person som, i syfte att i eget namn släppa ut en produkt på marknaden, sätter ihop, förpackar, bearbetar eller märker en färdig produkt eller anger avsett syfte med produkten. Vad som nu sagts gäller inte den person som, utan att vara tillverkare enligt första meningen i detta stycke, för en enskild patient och för det avsedda syftet sätter ihop eller anpassar medicintekniska produkter som redan finns på marknaden.<br /><i>Lag (2009:271)</i>.<p><a name="P2S4"></a></p><a class="paragraf" name="P3"><b>3 §</b></a>   Bestämmelserna i lagen gäller även tillbehör till medicintekniska produkter om<br />
   1. tillverkaren av tillbehöret avsett att det ska användas tillsammans med en medicinteknisk produkt, och<br />
   2. tillbehöret behövs för att den medicintekniska produkten ska kunna användas på det sätt som dess tillverkare avsett.<br /><i>Lag (2009:271)</i>.<p><a name="P3S2"></a></p><a class="paragraf" name="P4"><b>4 §</b></a>   Regeringen eller den myndighet som regeringen bestämmer får föreskriva att lagen skall gälla även andra produkter som i fråga om användningen står nära medicintekniska produkter samt att lagen helt eller delvis inte skall gälla i fråga om vissa medicintekniska produkter.<p><a name="P4S2"></a></p><h4 name="Krav på medicintekniska produkter"><a name="Krav på medicintekniska produkter">Krav på medicintekniska produkter</a></h4><p><a name="P4S3"></a></p><a class="paragraf" name="P5"><b>5 §</b></a>   En medicinteknisk produkt ska vara lämplig för sin användning. Produkten är lämplig när den<br />
   1. är rätt levererad och installerad samt underhålls och används i enlighet med tillverkarens märkning, bruksanvisning eller marknadsföring, och<br />
   2. uppnår de prestanda som tillverkaren avsett och tillgodoser höga krav på skydd för liv, personlig säkerhet och hälsa hos patienter, användare och andra. <i>Lag (2009:271)</i>.<p><a name="P5S2"></a></p><a class="paragraf" name="P6"><b>6 §</b></a>   Regeringen, eller den myndighet som regeringen bestämmer, får meddela föreskrifter om<br />
   1. väsentliga krav som ställs på produkterna,<br />
   2. kontrollformer och förfarande för att visa överensstämmelse med föreskrivna krav och för övervakning av produkternas egenskaper i praktisk användning,<br />
   3. märkning av produkter eller deras förpackningar eller tillbehör samt sådan produktinformation som behövs för att en produkt ska kunna installeras, underhållas och användas på avsett sätt,<br />
   4. indelning i produktklasser eller produktgrupper,<br />
   5. andra åtgärder som behövs för att specialanpassade medicintekniska produkter som släpps ut på marknaden eller tas i bruk ska ha en tillfredsställande säkerhetsnivå, och<br />
   6. framställning, förvaring och distribution av blod och blodkomponenter avsedda att användas som råvara vid tillverkning av medicintekniska produkter. <i>Lag (2009:271)</i>.<p><a name="P6S2"></a></p><a class="paragraf" name="P7"><b>7 §</b></a>   Den myndighet som regeringen bestämmer ska avgöra till  vilken produktklass en medicinteknisk produkt ska föras om  det uppstår en tvist som rör tillämpningen av  klassificeringsreglerna mellan en tillverkare och ett sådant  organ som avses i 9 a § första stycket. <i>Lag (2017:930)</i>.<p><a name="P7S2"></a></p><h4 name="Klinisk prövning och utvärdering av prestanda"><a name="Klinisk prövning och utvärdering av prestanda">Klinisk prövning och utvärdering av prestanda</a></h4><p><a name="P7S3"></a></p><a class="paragraf" name="P8"><b>8 §</b></a>   Regeringen, eller den myndighet som regeringen bestämmer, får meddela föreskrifter om<br />
   1. vilka medicintekniska produkter som ska genomgå en klinisk prövning eller utvärdering av prestanda,<br />
   2. att tillverkaren eller tillverkarens ombud i Sverige ska anmäla dessa produkter till en myndighet för klinisk prövning eller utvärdering av prestanda,<br />
   3. skyldighet att avvakta viss tid med att inleda en klinisk prövning eller utvärdering av prestanda, och<br />
   4. hur en klinisk prövning eller utvärdering av prestanda ska genomföras.<br />
Den myndighet till vilken anmälan ska göras får i enskilda fall förbjuda att klinisk prövning äger rum. <i>Lag (2009:271)</i>.<p><a name="P8S2"></a></p>

Användning m. m.<p><a name="P8S3"></a></p><a class="paragraf" name="P9"><b>9 §</b></a>   En medicinteknisk produkt får släppas ut på marknaden eller tas i bruk i Sverige endast om den uppfyller de krav och villkor som gäller enligt 5 § eller enligt föreskrifter som meddelats med stöd av 6 §.<p><a name="P9S2"></a></p>

Regeringen eller den myndighet som regeringen bestämmer får meddela föreskrifter om införsel av medicintekniska produkter.<p><a name="P9S3"></a></p><h4 name="Myndighet med ansvar för anmälda organ"><a name="Myndighet med ansvar för anmälda organ">Myndighet med ansvar för anmälda organ</a></h4><p><a name="P9S4"></a></p><a class="paragraf" name="P9a"><b>9 a §</b></a>   Regeringen bestämmer vilken myndighet som ansvarar för  anmälda organ enligt Europaparlamentets och rådets förordning 
(EU) 2017/745 av den 5 april 2017 om medicintekniska  produkter, om ändring av direktiv 2001/83/EG, förordning (EG)  nr 178/2002 och förordning (EG) nr 1223/2009 och om  upphävande av rådets direktiv 90/385/EEG och 93/42/EEG och  Europaparlamentets och rådets förordning (EU) 2017/746 av den 
5 april 2017 om medicintekniska produkter för in  vitro-diagnostik och om upphävande av direktiv 98/79/EG och  kommissionens beslut 2010/227/EU.<p><a name="P9aS2"></a></p>

Myndigheten ska fullgöra de uppgifter som följer av  Europaparlamentets och rådets förordning (EU) 2017/745 och  Europaparlamentets och rådets förordning (EU) 2017/746.<br /><i>Lag (2017:930)</i>.<p><a name="P9aS3"></a></p><h4 name="Ansökan om att utses till anmält organ"><a name="Ansökan om att utses till anmält organ">Ansökan om att utses till anmält organ</a></h4><p><a name="P9aS4"></a></p><a class="paragraf" name="P9b"><b>9 b §</b></a>   Ett organ som ansöker om att utses till anmält organ  hos den ansvariga myndigheten enligt 9 a § får till stöd för  sin ansökan åberopa ett ackrediteringsintyg som har utfärdats  i enlighet med 5 § lagen (2011:791) om ackreditering och  teknisk kontroll. <i>Lag (2017:930)</i>.<p><a name="P9bS2"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P9bS3"></a></p><a class="paragraf" name="P10"><b>10 §</b></a>   Regeringen, eller den myndighet som regeringen  bestämmer, får meddela föreskrifter om skyldighet för<br />
   1. en tillverkare av medicintekniska produkter eller en  tillverkares ombud i Sverige att lämna uppgifter till en  myndighet om sin verksamhet och sina produkter,<br />
   2. anmälda organ som avses i 9 a § första stycket att lämna  uppgifter till en myndighet om certifikat som utfärdats,  ändrats, kompletterats, tillfälligt eller slutgiltigt  återkallats, och<br />
   3. anmälda organ att lämna uppgifter till en myndighet om  certifikat som vägrats. <i>Lag (2017:930)</i>.<p><a name="P10S2"></a></p><h4 name="Tillsyn"><a name="Tillsyn">Tillsyn</a></h4><p><a name="P10S3"></a></p><a class="paragraf" name="P11"><b>11 §</b></a>   Tillsynen över efterlevnaden av denna lag samt de föreskrifter som har meddelats med stöd av lagen utövas av den eller de myndigheter som regeringen bestämmer.<p><a name="P11S2"></a></p><a class="paragraf" name="P12"><b>12 §</b></a>   En tillsynsmyndighet har rätt att för tillsynen på begäran få de upplysningar och handlingar som behövs och få tillträde till områden, lokaler och andra utrymmen, dock inte bostäder, där medicintekniska produkter hanteras. Om det behövs för tillsynen får myndigheten göra undersökningar och ta prover. För kostnader på grund av undersökningar eller för uttagna prov lämnas inte ersättning.<p><a name="P12S2"></a></p>

En tillsynsmyndighet har rätt att få handräckning av kronofogdemyndigheten för att genomföra de åtgärder som avses i denna paragraf.<p><a name="P12S3"></a></p><a class="paragraf" name="P13"><b>13 §</b></a>   En tillsynsmyndighet får meddela de förelägganden och förbud som behövs för att denna lag och de föreskrifter som har meddelats med stöd av lagen skall efterlevas.<p><a name="P13S2"></a></p><a class="paragraf" name="P14"><b>14 §</b></a>   En begäran enligt 12 § samt förelägganden och förbud enligt 13 § får förenas med vite.<p><a name="P14S2"></a></p><h4 name="Avgifter"><a name="Avgifter">Avgifter</a></h4><p><a name="P14S3"></a></p><a class="paragraf" name="P15"><b>15 §</b></a>   Regeringen eller den myndighet som regeringen bestämmer  får meddela föreskrifter om skyldighet för en näringsidkare  att betala avgift som täcker kostnader för myndighetens  åtgärder med anledning av en anmälan om klinisk prövning samt  i samband med registrering, provtagning och undersökning av  prover som gäller i hans eller hennes verksamhet.<p><a name="P15S2"></a></p>

För att täcka statens kostnader för kontroll av särskilda  produkter får regeringen meddela föreskrifter om att  näringsidkare vars produkter kontrollen gäller ska betala  avgift som bestäms av regeringen.<p><a name="P15S3"></a></p>

Regeringen får meddela föreskrifter om att anmälda organ  eller den som ansöker om att utses till anmält organ ska  betala avgift till den ansvariga myndighet som avses i 9 a §  första stycket. Regeringen får meddela föreskrifter om  avgifternas storlek. <i>Lag (2017:930)</i>.<p><a name="P15S4"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P15S5"></a></p><a class="paragraf" name="P16"><b>16 §</b></a>   Den som har tagit befattning med ett ärende enligt denna  lag får inte obehörigen röja eller utnyttja vad han eller hon  därvid har fått veta om någons affärs- eller  driftförhållanden.<p><a name="P16S2"></a></p>

Bestämmelser om tystnadsplikt som gäller för anmälda organ  som utses och anmäls enligt Europaparlamentets och rådets  förordning (EU) 2017/745 och Europaparlamentets och rådets  förordning (EU) 2017/746 finns i 1.3 i bilaga VII till  Europaparlamentets och rådets förordning (EU) 2017/745 och i 
1.3 i bilaga VII till Europaparlamentets och rådets  förordning (EU) 2017/746.<p><a name="P16S3"></a></p>

Tystnadsplikten enligt första och andra stycket omfattar inte  sådan information som<br />
   1. avser att identifiera tillverkaren, tillverkarens ombud i  Sverige och de produkter som släpps ut på marknaden,<br />
   2. tillverkaren, tillverkarens ombud i Sverige eller en  distributör sänt till en användare om åtgärder som vidtagits  eller slutsatser som dragits efter en olycka eller ett  tillbud med en medicinteknisk produkt, och<br />
   3. lämnas enligt föreskrifter meddelade med stöd av 10 § 2.<p><a name="P16S4"></a></p>

I det allmännas verksamhet tillämpas i stället bestämmelserna  i offentlighets- och sekretesslagen (2009:400).  <i>Lag (2017:930)</i>.<p><a name="P16S5"></a></p>

Straff m. m.<p><a name="P16S6"></a></p><a class="paragraf" name="P17"><b>17 §</b></a>   Den som med uppsåt eller av oaktsamhet släpper ut en medicinteknisk produkt på marknaden eller använder en sådan produkt i Sverige utan att produkten uppfyller de krav och villkor som gäller enligt 5 § eller enligt föreskrifter som beslutats av regeringen med stöd av 6 § döms till böter eller fängelse i högst ett år. Detsamma gäller den som med uppsåt eller av oaktsamhet bryter mot föreskrifter som beslutats av regeringen med stöd av 8 §.<p><a name="P17S2"></a></p>

I ringa fall ska inte dömas till ansvar.<p><a name="P17S3"></a></p>

Den som överträder ett vitesföreläggande eller vitesförbud enligt denna lag ska inte dömas till ansvar enligt första stycket för en gärning som omfattas av föreläggandet eller förbudet. <i>Lag (2007:1129)</i>.<p><a name="P17S4"></a></p><a class="paragraf" name="P18"><b>18 §</b></a>   En medicinteknisk produkt som varit föremål för brott enligt denna lag eller värdet av produkten skall förklaras förverkat, om det inte är uppenbart oskäligt. Detsamma gäller vinningen av brottet.<p><a name="P18S2"></a></p>

Överklagande m. m.<p><a name="P18S3"></a></p><a class="paragraf" name="P19"><b>19 §</b></a>   Ett beslut i ett enskilt fall enligt denna lag eller enligt en föreskrift som har meddelats med stöd av lagen får överklagas hos allmän förvaltningsdomstol.<p><a name="P19S2"></a></p>

Prövningstillstånd krävs vid överklagande till kammarrätten.<p><a name="P19S3"></a></p>

Beslut enligt denna lag gäller omedelbart, om inte annat anges i beslutet. <i>Lag (2009:271)</i>.<p><a name="P19S4"></a></p><br /><h3 name="overgang"><a name="overgang">Övergångsbestämmelser</a></h3>
1993:584<br />
   1. Denna lag träder i kraft den 1 juli 1993.<br />
   2. Genom lagen upphävs lagen (1975:187) om kontroll av fabrikssteriliserade engångsartiklar för hälso- och sjukvårdsändamål.<p><a name="P19S2"></a></p>

2009:271<br />
   1. Denna lag träder i kraft den 30 juni 2009 i fråga om 16 §
och i övrigt den 21 mars 2010. <i>Lag (2009:456)</i>.<br />
   2. Äldre bestämmelser gäller i fråga om krav på prövningstillstånd vid överklagande av domar och beslut som har meddelats före ikraftträdandet.<p><a name="P19S3"></a></p>

2017:930<br />
   1. Denna lag träder i kraft den 26 november 2017. <br />
   2. Äldre föreskrifter gäller fortfarande för organ för  bedömning av överensstämmelse som fram till och med den 25 maj 
2021 utses och anmäls enligt rådets direktiv 90/385/EEG av den 
20 juni 1990 om tillnärmning av medlemsstaternas lagstiftning  om aktiva medicintekniska produkter för implantation, i  lydelsen enligt Europaparlamentets och rådets direktiv 
2007/47/EG och rådets direktiv 93/42/EEG av den 14 juni 1993  om medicintekniska produkter, i lydelsen enligt  Europaparlamentets och rådets direktiv 2007/47/EG.<br /><i>Lag (2020:313)</i>.<br />
   3. Äldre föreskrifter gäller fortfarande för organ för  bedömning av överensstämmelse som fram till och med den 25  maj 2022 utses och anmäls enligt Europaparlamentets och  rådets direktiv 98/79/EG av den 27 oktober 1998 om  medicintekniska produkter för in vitro-diagnostik, i lydelsen  enligt kommissionens direktiv 2011/100/EU.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>