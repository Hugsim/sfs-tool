<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1993:931) om individuellt pensionssparande - SFS sfs-1993-931</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1993:931) om individuellt pensionssparande</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1993:931</span> •
                <span><strong>Utfärdad:</strong> 1993-06-10</span>
            </div>
        </header>

        <main class="law-content">
            <h2>Lag (1993:931) om individuellt pensionssparande</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1993:931<br />

<b>Departement/myndighet</b>:   
Finansdepartementet FMA FPM <br />  

<b>Utfärdad</b>:   
1993-06-10 <br />  


<b>Ändrad</b>:   
t.o.m. SFS 2022:984<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1993:931">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1993:931">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Inledande bestämmelser
</a></li>
 <li><a href="#K2">2 kap. Sparformer
</a></li>
 <li><a href="#K3">3 kap. Pensionssparrörelse
</a></li>
 <li><a href="#K4">4 kap. Spararens förfoganden
</a></li>
 <li><a href="#K5">5 kap. Förhållandet till spararens borgenärer
</a></li>
 <li><a href="#K6">6 kap. Avveckling av pensionssparrörelse
</a></li>
 <li><a href="#K7">7 kap. Tillsyn m. m.
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Inledande bestämmelser
</a></h3><p><a name="S2"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="S3"></a></p><a class="paragraf" name="K1P1"><b>1 §</b></a>   Denna lag gäller sådant individuellt sparande för pension som sker enligt särskilt avtal med ett pensionssparinstitut enligt villkoren i denna lag.<p><a name="K1P1S2"></a></p>

Lagen gäller inte sparande som omfattas av försäkringsavtal.<p><a name="K1P1S3"></a></p><h4 name="Definitioner"><a name="Definitioner">Definitioner</a></h4><p><a name="K1P1S4"></a></p><a class="paragraf" name="K1P2"><b>2 §</b></a>   I denna lag betyder <br />
   1. pensionssparavtal: sådant avtal som anges i 1 §, <br />
   2. pensionssparrörelse: verksamhet som består i att erbjuda  allmänheten pensionssparavtal, <br />
   3. pensionssparinstitut: företag som har fått tillstånd att  driva pensionssparrörelse, <br />
   4. pensionssparare: en person som ingått pensionssparavtal, <br />
   5. pensionssparkonto: sådant konto som avses i 3 kap. 4 §, <br />
   6. kontoinnehavare: pensionssparare och person som genom  förmånstagarförordnande eller bodelning förvärvat rätt enligt  ett pensionssparavtal,<br />
   7. värdepappersinstitut: det som anges i 1 kap. 4 b § lagen 
(2007:528) om värdepappersmarknaden, och<br />
   8. fondpapper: aktie och obligation samt sådana andra  delägarrätter eller fordringsrätter som är utgivna för allmän  omsättning, fondandel och aktieägares rätt gentemot den som  för hans räkning förvarar aktiebrev i ett utländskt bolag 
(depåbevis). <i>Lag (2017:681)</i>.<p><a name="K1P2S2"></a></p><h4 name="Sundhetskrav"><a name="Sundhetskrav">Sundhetskrav</a></h4><p><a name="K1P2S3"></a></p><a class="paragraf" name="K1P3"><b>3 §</b></a>   Pensionssparrörelse skall bedrivas så att allmänhetens förtroende för verksamheten upprätthålls och tillgångar på pensionssparkonton inte otillbörligen riskeras samt i övrigt så att rörelsen kan anses sund.<p><a name="K1P3S2"></a></p><h4 name="Tillståndsplikt"><a name="Tillståndsplikt">Tillståndsplikt</a></h4><p><a name="K1P3S3"></a></p><a class="paragraf" name="K1P4"><b>4 §</b></a>   Pensionssparrörelse får bedrivas endast efter tillstånd av Finansinspektionen.<p><a name="K1P4S2"></a></p><a class="paragraf" name="K1P5"><b>5 §</b></a>   Tillstånd att driva pensionssparrörelse får endast meddelas värdepappersinstitut.<p><a name="K1P5S2"></a></p>

Tillstånd får meddelas om<br />
   1. bolagsordningen, reglementet eller stadgarna inte strider mot denna lag eller någon annan författning,<br />
   2. den planerade verksamheten kan antas komma att uppfylla kraven på en sund pensionssparrörelse och<br />
   3. företaget uppfyller de villkor som i övrigt anges i denna lag.<p><a name="K1P5S3"></a></p><a class="paragraf" name="K1P6"><b>6 §</b></a>   Till ansökan om tillstånd skall fogas en plan för den tilltänkta verksamheten. Regeringen eller, efter regeringens bemyndigande, Finansinspektionen får meddela närmare föreskrifter om vad en verksamhetsplan  skall innehålla.<p><a name="K1P6S2"></a></p><br /><h3 name="K2"><a name="K2">2 kap. Sparformer
</a></h3><p><a name="K1P6S2"></a></p><a class="paragraf" name="K2P1"><b>1 §</b></a>   Individuellt pensionssparande får ske i en eller flera av sparformerna<br />
   1. inlåning,<br />
   2. andelar i värdepappersfond och i specialfond och<br />
   3. andra fondpapper. <i>Lag (2013:566)</i>.<p><a name="K2P1S2"></a></p><a class="paragraf" name="K2P2"><b>2 §</b></a>   Vid inlåning skall pensionssparmedlen för spararens räkning placeras i ett svenskt eller utländskt bankföretag.<p><a name="K2P2S2"></a></p><a class="paragraf" name="K2P3"><b>3 §</b></a>   Vid sparande i en värdepappersfond eller specialfond ska pensionssparmedlen för spararens räkning placeras i en sådan värdepappersfond som avses i lagen (2004:46) om värdepappersfonder eller i en sådan specialfond som avses i lagen (2013:561) om förvaltare av alternativa investeringsfonder. Pensionssparmedlen får även placeras i ett utländskt fondföretag som är underkastat lagstiftning eller annan offentlig reglering som väsentligen stämmer överens med den som gäller för värdepappersfonder eller specialfonder här i landet. <i>Lag (2013:566)</i>.<p><a name="K2P3S2"></a></p><a class="paragraf" name="K2P4"><b>4 §</b></a>   Vid sparande i andra fondpapper än andelar i en värdepappersfond eller i en specialfond ska pensionssparmedlen för spararens räkning placeras i fondpapper som är upptagna till handel på en reglerad marknad eller en motsvarande marknad utanför Europeiska ekonomiska samarbetsområdet. <i>Lag (2013:566)</i>.<p><a name="K2P4S2"></a></p><br /><h3 name="K3"><a name="K3">3 kap. Pensionssparrörelse
</a></h3><p><a name="K2P4S2"></a></p><h4 name="Pensionssparavtal"><a name="Pensionssparavtal">Pensionssparavtal</a></h4><p><a name="K2P4S3"></a></p><a class="paragraf" name="K3P1"><b>1 §</b></a>   Ett pensionssparavtal skall vara skriftligt. I avtalet skall anges spartiden, tidpunkten då utbetalningarna skall börja och det antal år utbetalningar skall ske. Pensionssparavtalet skall även innehålla fullmakt för pensionssparinstitutet att förfoga över tillgångar på pensionssparkonto för  betalning av avkastningsskatt enligt lagen
(1990:661) om avkastningsskatt på pensionsmedel. Avtalsvillkor som inte tagits in i avtalet är utan verkan mot kontoinnehavaren.<p><a name="K3P1S2"></a></p><a class="paragraf" name="K3P2"><b>2 §</b></a>   Ytterligare bestämmelser om villkor som skall tas in i ett pensionssparavtal finns i 58 kap. 30 § inkomstskattelagen
(1999:1229). <i>Lag (1999:1279)</i>.<p><a name="K3P2S2"></a></p><h4 name="Sparmedlens förvaltning"><a name="Sparmedlens förvaltning">Sparmedlens förvaltning</a></h4><p><a name="K3P2S3"></a></p><a class="paragraf" name="K3P3"><b>3 §</b></a>   Pensionssparinstitutet skall, inom ramen för bestämmelserna i 2 kap. om tillåtna sparformer, placera tillgångarna på pensionssparkontot på det sätt kontoinnehavaren från tid till annan bestämmer. Placeringarna får fördelas mellan sparformerna.<p><a name="K3P3S2"></a></p><a class="paragraf" name="K3P4"><b>4 §</b></a>   Pensionssparinstitutet skall för varje pensionssparavtal föra ett pensionssparkonto. På kontot skall institutet fortlöpande anteckna<br />
   1. in- och utbetalningar,<br />
   2. köp och försäljningar av fondandelar och andra fondpapper,<br />
   3. räntor och utdelningar, samt<br />
   4. skatter och avgifter som dras från kontot.<br />
Pensionssparkontot skall vid varje tid utvisa vilka olika tillgångar som förvaltas för kontoinnehavarens räkning.<p><a name="K3P4S2"></a></p><a class="paragraf" name="K3P5"><b>5 §</b></a>   Tillgångar som inte placeras som inlåning i pensionssparinstitutet enligt 2 kap. 2 § skall hållas avskilda från institutets tillgångar.<p><a name="K3P5S2"></a></p><a class="paragraf" name="K3P6"><b>6 §</b></a>   Fondpapper får inte förvärvas eller avyttras till ett pris som avviker från det gällande marknadsvärdet. <i>Lag (1998:273)</i>.<p><a name="K3P6S2"></a></p><a class="paragraf" name="K3P7"><b>7 §</b></a>   Pensionssparinstitutet får avyttra tillgångar på ett pensionssparkonto i den utsträckning det behövs<br />
   1. för att utbetalningar enligt pensionssparavtalet skall kunna göras,<br />
   2. för att skatter och avgifter skall kunna tas ut från pensionssparkontot, eller<br />
   3. enligt lag eller annan författning.<p><a name="K3P7S2"></a></p><h4 name="Utbetalning och byte av pensionssparinstitut"><a name="Utbetalning och byte av pensionssparinstitut">Utbetalning och byte av pensionssparinstitut</a></h4><p><a name="K3P7S3"></a></p><a class="paragraf" name="K3P8"><b>8 §</b></a>   Utbetalning från pensionssparkonto får ske endast enligt villkoren i pensionssparavtalet eller enligt föreskrifter i denna lag eller annan författning.<p><a name="K3P8S2"></a></p><a class="paragraf" name="K3P9"><b>9 §</b></a>   Kontoinnehavaren får flytta pensionssparavtalet till ett annat pensionssparinstitut. Det institut från vilket pensionssparavtalet flyttas får då ta ut en skälig avgift. Denna får dras från pensionssparkontot.<p><a name="K3P9S2"></a></p>

Vid sådan flyttning som avses i 6 kap. 3 § får avgift inte tas ut.<p><a name="K3P9S3"></a></p><h4 name="Information"><a name="Information">Information</a></h4><p><a name="K3P9S4"></a></p><a class="paragraf" name="K3P10"><b>10 §</b></a>   Pensionssparinstitutet skall, om inte annat har avtalats, skriftligen underrätta kontoinnehavaren om omplaceringar av tillgångar som utförts enligt 3 § och om den kostnad som dragits från pensionssparkontot till följd av åtgärden.<p><a name="K3P10S2"></a></p><a class="paragraf" name="K3P11"><b>11 §</b></a>   Pensionssparinstitutet ska årligen ge kontoinnehavaren en skriftlig redovisning av förvaltningen av tillgångarna på pensionssparkontot. I redovisningen ska anges<br />
   1. tillgångarnas ingående och utgående värde,<br />
   2. tillgångarnas placering,<br />
   3. köp, försäljningar och andra omplaceringar som skett,<br />
   4. belopp som har betalats eller utbetalats,<br />
   5. räntor och utdelningar, och<br />
   6. skatter och avgifter som dragits från kontot.<p><a name="K3P11S2"></a></p>

Om tillgångarna under året varit placerade i andelar i en sådan värdepappersfond som avses i lagen (2004:46) om värdepappersfonder eller i en sådan specialfond som avses i lagen (2013:561) om förvaltare av alternativa investeringsfonder, ska det i redovisningen dessutom anges hur stort belopp av de totala kostnader som belastat fonden under det närmast föregående kalenderåret som hänför sig till andelsinnehavet. Det ska framgå hur stor del av beloppet som avser förvaltningskostnader, inklusive kostnader för förvaring av fondtillgångarna. <i>Lag (2013:566)</i>.<p><a name="K3P11S3"></a></p><a class="paragraf" name="K3P12"><b>12 §</b></a>   Om fondpapper på ett pensionssparkonto är registrerade i pensionssparinstitutets namn (förvaltarregistrerade) skall institutet, om inte  annat har avtalats, se till att kontoinnehavaren ändå får del av den information som han annars skulle ha fått genom utgivaren av fondpapperen.<p><a name="K3P12S2"></a></p><br /><h3 name="K4"><a name="K4">4 kap. Spararens förfoganden
</a></h3><p><a name="K3P12S2"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="K3P12S3"></a></p><a class="paragraf" name="K4P1"><b>1 §</b></a>   Överlåtelse eller annat förfogande över tillgångar på ett  pensionssparkonto eller över rätten enligt ett  pensionssparavtal får inte ske på ett sätt som strider mot  denna lag eller mot villkor som enligt 58 kap. 30 §  inkomstskattelagen (1999:1229) ska tas in i avtalet. Sådana  förfoganden är ogiltiga.<p><a name="K4P1S2"></a></p>

Trots första stycket får utmätning, eller överlåtelse vid  ackord, konkurs eller i en under företagsrekonstruktion  fastställd rekonstruktionsplan, ske. <i>Lag (2022:984)</i>.<p><a name="K4P1S3"></a></p><a class="paragraf" name="K4P2"><b>2 §</b></a>   Om pensionssparavtalet upphör att gälla, skall bestämmelserna i denna lag om begränsningar i rätten att förfoga över tillgångar på pensionssparkontot inte längre tillämpas.<p><a name="K4P2S2"></a></p><a class="paragraf" name="K4P3"><b>3 §</b></a>   Lagen (1904:48 s. 1) om samäganderätt skall inte tillämpas i fråga om tillgångar på ett pensionssparkonto.<p><a name="K4P3S2"></a></p><h4 name="Förmånstagarförordnande"><a name="Förmånstagarförordnande">Förmånstagarförordnande</a></h4><p><a name="K4P3S3"></a></p><a class="paragraf" name="K4P4"><b>4 §</b></a>   En pensionssparare får förordna sådana närstående som avses i 58 kap. 27 § inkomstskattelagen (1999:1229) som förmånstagare till rätten enligt pensionssparavtalet. Ett sådant förmånstagarförordnande kan återkallas av pensionsspararen, om han inte gentemot förmånstagaren åtagit sig att inte återkalla det. <i>Lag (1999:1279)</i>.<p><a name="K4P4S2"></a></p><a class="paragraf" name="K4P5"><b>5 §</b></a>   Ett förmånstagarförordnande och ett villkor enligt 7 kap. 2 § 5 äktenskapsbalken om att belopp som betalas ut enligt ett pensionssparavtal skall vara förmånstagarens enskilda egendom liksom en återkallelse av ett sådant förordnande eller villkor skall, för att vara gällande, skriftligen meddelas pensionssparinstitutet eller genom institutets försorg antingen tas in i pensionssparavtalet eller antecknas på detta.<p><a name="K4P5S2"></a></p>

Om pensionsspararen har förenat ett förmånstagarförordnande med ett villkor om att utbetalningar enligt ett pensionssparavtal skall vara mottagarens enskilda egendom, skall pensionssparinstitutet skriftligen underrätta förmånstagaren om villkoret när ett pensionsbelopp första gången betalas ut.<p><a name="K4P5S3"></a></p><h4 name="Verkan av förmånstagarförordnande"><a name="Verkan av förmånstagarförordnande">Verkan av förmånstagarförordnande</a></h4><p><a name="K4P5S4"></a></p><a class="paragraf" name="K4P6"><b>6 §</b></a>   Om en förmånstagare förordnats, ingår de tillgångar som omfattas av förordnandet inte i pensionsspararens kvarlåtenskap.<br />
Om förmånstagare inte förordnats upphör pensionssparavtalet att gälla vid pensionsspararens död.<p><a name="K4P6S2"></a></p><h4 name="Jämkning av förmånstagarförordnande"><a name="Jämkning av förmånstagarförordnande">Jämkning av förmånstagarförordnande</a></h4><p><a name="K4P6S3"></a></p><a class="paragraf" name="K4P7"><b>7 §</b></a>   Om en pensionssparare efterlämnar make eller bröstarvinge och en tillämpning av förmånstagarförordnandet skulle leda till ett resultat som är oskäligt mot någon av dem, kan förordnandet jämkas så att tillgångarna på pensionssparkontot helt eller delvis tillfaller maken eller bröstarvingen. Vid prövningen skall särskilt beaktas skälen för förordnandet samt förmånstagarens och makens eller bröstarvingens ekonomiska förhållanden.<p><a name="K4P7S2"></a></p><a class="paragraf" name="K4P8"><b>8 §</b></a>   Om en pensionssparares dödsfall inträffar sedan det dömts till äktenskapsskillnad mellan pensionsspararen och dennes make eller sedan talan om äktenskapsskillnad väckts men innan bodelning förrättats gäller, i stället för vad som föreskrivs i 7 §, följande beträffande jämkning till förmån för pensionsspararens make. Om maken vid bodelningen inte kan få ut sin andel därför att rätten enligt pensionssparavtalet övergår till någon annan som förmånstagare, är denne skyldig att av tillgångarna på pensionssparkontot avstå vad som fattas.<p><a name="K4P8S2"></a></p><a class="paragraf" name="K4P9"><b>9 §</b></a>   Den som vill begära jämkning enligt 7 eller 8 § skall väcka talan mot förmånstagaren inom ett år från det att bouppteckning efter pensionsspararen avslutades eller dödsboanmälan gjordes. Väcks inte talan inom denna tid är rätten till jämkning förlorad.<p><a name="K4P9S2"></a></p><h4 name="Tolkning av förmånstagarförordnande"><a name="Tolkning av förmånstagarförordnande">Tolkning av förmånstagarförordnande</a></h4><p><a name="K4P9S3"></a></p><a class="paragraf" name="K4P10"><b>10 §</b></a>   Vid tolkning av bestämmelserna om förmånstagares rätt enligt ett pensionssparavtal skall bestämmelserna i 14 kap. 6 §
försäkringsavtalslagen (2005:104), utom vad avser arvingar, tillämpas. Med försäkringstagare skall då i stället avses pensionssparare. <i>Lag (2005:117)</i>.<p><a name="K4P10S2"></a></p>

Övriga bestämmelser om förmånstagarförordnande m. m.<p><a name="K4P10S3"></a></p><a class="paragraf" name="K4P11"><b>11 §</b></a>   Under pensionsspararens livstid får förmånstagaren inte genom överlåtelse eller på annat sätt förfoga över den rätt som förordnandet medför.<p><a name="K4P11S2"></a></p><a class="paragraf" name="K4P12"><b>12 §</b></a>   Vid pensionsspararens död övergår rätten enligt pensionssparavtalet till förmånstagaren. Denne får dock inte göra inbetalningar till pensionssparkontot, ändra vad som bestämts i pensionssparavtalet om utbetalningarnas storlek och utbetalningstiden eller själv förordna förmånstagare.<p><a name="K4P12S2"></a></p>

Om flera samtidigt är förmånstagare får omplaceringar av tillgångar på pensionssparkontot eller byte av pensionssparinstitut ske endast med  samtliga förmånstagares samtycke.<p><a name="K4P12S3"></a></p>

Om förmånstagarna inte kan enas om tillgångarnas förvaltning skall pensionssparinstitutet på begäran av någon av dem upprätta ett pensionssparkonto för varje förmånstagare och fördela tillgångarna mellan kontona. Vid fördelningen skall förmånstagarna anses ha lika rätt om inte annat följer av pensionsspararens förordnande.<p><a name="K4P12S4"></a></p><a class="paragraf" name="K4P13"><b>13 §</b></a>   Om rätten enligt ett pensionssparavtal övergått till någon annan av en annan orsak än pensionsspararens eller en tidigare förmånstagares död, upphör förmånstagarförordnandet att gälla, om det inte är ett förordnande som enligt 4 § inte får återkallas.<p><a name="K4P13S2"></a></p><a class="paragraf" name="K4P14"><b>14 §</b></a>   Om förmånstagare avlider sedan förmånstagarförordnandet börjat tillämpas, upphör pensionssparavtalet att gälla. Är flera samtidigt förmånstagare gäller vad nu sagts till den del tillgångarna vid en fördelning enligt 12 § tredje stycket belöper på den avlidne.<p><a name="K4P14S2"></a></p>

Bestämmelserna i första stycket gäller inte om det i förordnandet föreskrivits att rätten till utbetalningar enligt pensionssparavtalet skall övergå  till någon annan om förmånstagaren avlider.<p><a name="K4P14S3"></a></p><a class="paragraf" name="K4P15"><b>15 §</b></a>   Om någon genom brott uppsåtligen har dödat pensionsspararen eller en förmånstagare, gäller bestämmelserna i 15 kap. ärvdabalken om förlust av rätt att ta arv eller testamente för gärningsmannens rätt enligt ett pensionssparavtal.<p><a name="K4P15S2"></a></p>

Detta gäller även när någon annars har orsakat pensionsspararens eller en förmånstagares död genom en uppsåtlig gärning som innefattat våld på den dödades person och utgjort brott för vilket lindrigare straff än fängelse i ett år inte är föreskrivet. Lika med våld anses att försätta någon i vanmakt eller annat sådant tillstånd.<p><a name="K4P15S3"></a></p>

Vad som sägs i första och andra styckena om den som har begått ett brott gäller också var och en som har medverkat till brottet såsom sägs i 23 kap. 4 och 5 §§ brottsbalken.<p><a name="K4P15S4"></a></p><a class="paragraf" name="K4P16"><b>16 §</b></a>   Om vid bodelning rätten enligt ett pensionssparavtal helt eller delvis har tillagts kontoinnehavarens make gäller för denne bestämmelserna i 12 § första stycket om förmånstagare.<p><a name="K4P16S2"></a></p>

Har rätten enligt pensionsparavtalet delats skall pensionsparinstitutet upprätta ett pensionssparkonto även för den andre maken och fördela tillgångarna mellan kontona i enlighet med vad som bestämts vid bodelningen.<p><a name="K4P16S3"></a></p><br /><h3 name="K5"><a name="K5">5 kap. Förhållandet till spararens borgenärer
</a></h3><p><a name="K4P16S2"></a></p><a class="paragraf" name="K5P1"><b>1 §</b></a>   Tillgångar på ett pensionssparkonto får utmätas för pensionsspararens skulder endast om spartiden enligt avtalet understiger tio år eller om spararen något år betalat in sparbelopp som är mer än dubbelt så stort som genomsnittet av de årliga inbetalningar som har skett under spartiden.<p><a name="K5P1S2"></a></p><a class="paragraf" name="K5P2"><b>2 §</b></a>   Om tillgångarna på ett pensionssparkonto får utmätas och förmånstagare har insatts enligt förordnande som kan återkallas, har efter pensionsspararens död dennes borgenärer, i den utsträckning fordringarna inte kan betalas ur kvarlåtenskapen, samma rätt till tillgångarna som om  de tillfallit förmånstagaren genom testamente.<p><a name="K5P2S2"></a></p><a class="paragraf" name="K5P3"><b>3 §</b></a>   Om pensionsspararen försätts i konkurs efter ansökan som  gjorts innan tio år förflutit från det att pensionssparavtalet  ingicks eller om en rekonstruktionsplan har fastställts under  företagsrekonstruktion inom samma tid ska bestämmelserna i 
117 § i den upphävda lagen (1927:77) om försäkringsavtal också  tillämpas i fråga om möjligheten att av pensionssparinstitutet  utkräva medel som pensionsspararen betalat enligt  pensionssparavtalet. Vid tillämpningen ska paragrafens  hänvisning till 116 och 102 §§ samma lag i stället gälla 1 §  respektive 4 kap. 4 §. <i>Lag (2022:984)</i>.<p><a name="K5P3S2"></a></p><a class="paragraf" name="K5P4"><b>4 §</b></a>   Vid tillämpning av bestämmelserna i 1--3 §§ skall, om byte av pensionssparinstitut skett, överföring av tillgångar på ett pensionssparkonto till nytt konto inte anses som inbetalning.<br />
Prövningen såvitt gäller tidpunkten för pensionssparavtalets ingående och spartiden skall ske utifrån det ursprungliga avtalet.<p><a name="K5P4S2"></a></p><br /><h3 name="K6"><a name="K6">6 kap. Avveckling av pensionssparrörelse
</a></h3><p><a name="K5P4S2"></a></p><h4 name="Obligatorisk avveckling"><a name="Obligatorisk avveckling">Obligatorisk avveckling</a></h4><p><a name="K5P4S3"></a></p><a class="paragraf" name="K6P1"><b>1 §</b></a>   Om ett pensionssparinstituts tillstånd att bedriva pensionssparrörelse återkallas eller annars upphör att gälla eller om institutet trätt i likvidation eller försatts i konkurs, skall pensionssparrörelsen avvecklas.<p><a name="K6P1S2"></a></p><h4 name="Frivillig avveckling"><a name="Frivillig avveckling">Frivillig avveckling</a></h4><p><a name="K6P1S3"></a></p><a class="paragraf" name="K6P2"><b>2 §</b></a>   Ett pensionssparinstitut får i annat fall än som sägs i 1 §
avveckla sin pensionssparrörelse endast med tillstånd av Finansinspektionen. Sådant tillstånd får ges om avvecklingen bedöms kunna ske utan att kontoinnehavarnas ställning försämras eller om det finns särskilda skäl.<p><a name="K6P2S2"></a></p>

Till ansökan om tillstånd skall fogas en plan för hur avvecklingen skall ske. Pensionssparinstitutet skall lämna Finansinspektionen de ytterligare  upplysningar om den planerade avvecklingen och därmed sammanhängande omständigheter som inspektionen begär.<p><a name="K6P2S3"></a></p><h4 name="Genomförande av avvecklingen"><a name="Genomförande av avvecklingen">Genomförande av avvecklingen</a></h4><p><a name="K6P2S4"></a></p><a class="paragraf" name="K6P3"><b>3 §</b></a>   Vid avveckling av en pensionssparrörelse skall kontoinnehavarna underrättas om avvecklingen samt uppmanas att med tillämpning av 3 kap. 9 § inom en viss tid, lägst två månader, flytta pensionssparkontots tillgångar till ett annat pensionssparinstitut. Underrättelse skall ske genom  kungörelse i Post- och Inrikes Tidningar och i övrigt på ett ändamålsenligt sätt.<br />
Efter utgången av den tid som angetts får flyttning inte ske. En upplysning om detta skall tas in i underrättelsen.<p><a name="K6P3S2"></a></p><a class="paragraf" name="K6P4"><b>4 §</b></a>   Efter utgången av den enligt 3 § bestämda tiden skall ett återstående bestånd av pensionssparavtal om möjligt överlåtas till ett eller flera andra  pensionssparinstitut. Ett avtal om överlåtelse skall godkännas av Finansinspektionen för att bli giltigt.<p><a name="K6P4S2"></a></p>

Om inspektionen anser att ett avtal skall godkännas, skall inspektionen i Post- och Inrikes Tidningar och i övrigt på ett ändamålsenligt sätt kungöra avtalets innehåll. Kungörelsen skall innehålla föreläggande för kontoinnehavarna att inom en bestämd tid, minst en månad efter kungörelsens utfärdande, anmäla till inspektionen om de har något att invända mot avtalet.<p><a name="K6P4S3"></a></p>

Godkänner inspektionen ett avtal om överlåtelse, övergår ansvaret för pensionssparavtalen på det övertagande pensionssparinstitutet.<br />
Detta institut skall underrätta kontoinnehavarna om överlåtelsen och de eventuella ändringar i villkoren som överlåtelsen medför.<br />
Finansinspektionen bestämmer på vilket sätt underättelsen skall ske.<p><a name="K6P4S4"></a></p><a class="paragraf" name="K6P5"><b>5 §</b></a>   Pensionssparavtal som inte överlåtits inom sex månader från utgången av den enligt 3 § bestämda tiden upphör att gälla.<p><a name="K6P5S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="K6P5S3"></a></p><a class="paragraf" name="K6P6"><b>6 §</b></a>   Om en pensionssparrörelse enligt vad som sägs i 1 § skall avvecklas eller om ansökan om tillstånd enligt 2 § getts in, får nya pensionssparavtal inte ingås.<p><a name="K6P6S2"></a></p><a class="paragraf" name="K6P7"><b>7 §</b></a>   Pensionsbelopp som förfaller till betalning efter det att ett pensionssparinstitut trätt i likvidation eller försatts i konkurs skall betalas ut i den  utsträckning tillgångar som avskilts för kontoinnehavarens räkning räcker för betalningarna.<p><a name="K6P7S2"></a></p><br /><h3 name="K7"><a name="K7">7 kap. Tillsyn m. m.
</a></h3><p><a name="K6P7S2"></a></p><h4 name="Tillsynens inriktning"><a name="Tillsynens inriktning">Tillsynens inriktning</a></h4><p><a name="K6P7S3"></a></p><a class="paragraf" name="K7P1"><b>1 §</b></a>   Pensionssparinstitut står under tillsyn av Finansinspektionen.<br />
Vid sin tillsyn skall inspektionen se till att en sund pensionssparrörelse främjas.<p><a name="K7P1S2"></a></p>

Övriga tillsynsfrågor m. m.<p><a name="K7P1S3"></a></p><a class="paragraf" name="K7P2"><b>2 §</b></a>   Bestämmelserna i 23 kap. 15 § 1, 25 kap. 1 §, 2 § andra  stycket, 4-6, 17 och 29 §§ samt 26 kap. 1 § lagen (2007:528)  om värdepappersmarknaden ska tillämpas även i fråga om  pensionssparrörelse. Hänvisningarna till lagen om  värdepappersmarknaden ska därvid i stället gälla denna lag.<br /><i>Lag (2017:681)</i>.<p><a name="K7P2S2"></a></p><a class="paragraf" name="K7P3"><b>3 §</b></a>   Återkallas eller upphör ett pensionssparinstituts tillstånd att bedriva värdepappersrörelse upphör också tillståndet att bedriva pensionssparrörelse att gälla.<p><a name="K7P3S2"></a></p><h4 name="Avgifter till Finansinspektionen"><a name="Avgifter till Finansinspektionen">Avgifter till Finansinspektionen</a></h4><p><a name="K7P3S3"></a></p><a class="paragraf" name="K7P4"><b>4 §</b></a>   Den som ansöker om tillstånd enligt denna lag skall betala avgift för prövningen enligt de närmare föreskrifter regeringen meddelar.<br />
Om  Finansinspektionen för bedömning av en viss fråga i prövningen behöver anlita någon med särskild fackkunskap, skall kostnaden för detta betalas av sökanden.<p><a name="K7P4S2"></a></p>

Pensionssparinstitut skall med årliga avgifter bekosta Finansinspektionens verksamhet enligt de närmare föreskrifter regeringen meddelar.<p><a name="K7P4S3"></a></p><h4 name="Överklagande"><a name="Överklagande">Överklagande</a></h4><p><a name="K7P4S4"></a></p><a class="paragraf" name="K7P5"><b>5 §</b></a>   Finansinspektionens beslut enligt denna lag får, med  undantag av det som följer av hänvisningen i 2 § till 26 kap. 
1 § lagen (2007:528) om värdepappersmarknaden, överklagas  till allmän förvaltningsdomstol.<p><a name="K7P5S2"></a></p>

Prövningstillstånd krävs vid överklagande till  kammarrätten. <i>Lag (2018:800)</i>.<p><a name="K7P5S3"></a></p><br /><h3 name="overgang"><a name="overgang">Övergångsbestämmelser</a></h3>
1993:931<br />
   1. Denna lag träder i kraft den 1 januari 1994.<br />
   2. Frågor om tillstånd enligt denna lag får prövas före ikraftträdandet. Ett beslut i en sådan fråga skall gälla tidigast från ikraftträdandet.<p><a name="K7P5S2"></a></p>

1998:389<p><a name="K7P5S3"></a></p>

Denna lag träder i kraft den 1 oktober 1998 men tillämpas inte i de fall där det första beslutet i ärendet har meddelats dessförinnan.<p><a name="K7P5S4"></a></p>

1999:319<br />
   1. Denna lag träder i kraft den 1 juli 1999.<br />
   2. Den information som enligt 3 kap. 11 § andra stycket skall lämnas för kalenderåret 1999, får begränsas till att avse kostnader som belastat fonden under perioden 1 juli-31 december 1999.<p><a name="K7P5S5"></a></p>

1999:1279<p><a name="K7P5S6"></a></p>

Denna lag träder i kraft den 1 januari 2000. Äldre bestämmelser tillämpas fortfarande på förhållanden som hänför sig till tid före ikraftträdandet.<p><a name="K7P5S7"></a></p>

2004:60<br />
   1. Denna lag träder i kraft den 1 april 2004.<br />
   2. Vad som sägs i 2 kap. 1, 3 och 4 §§ samt 3 kap. 11 § om investeringsfonder skall också gälla sådana värdepappersfonder som förvaltas av fondbolag som med stöd av 3 § lagen (2004:47)
om införande av lagen (2004:46) om investeringsfonder driver verksamhet enligt lagen (1990:1114) om värdepappersfonder.<p><a name="K7P5S8"></a></p>

2022:984<br />
   1. Denna lag träder i kraft den 1 augusti 2022.<br />
   2. Den äldre lydelsen av 4 kap. 1 § gäller fortfarande för  överlåtelser vid ackord enligt den upphävda lagen (1996:764)  om företagsrekonstruktion.<br />
   3. Den äldre lydelsen av 5 kap. 3 § gäller fortfarande om  offentligt ackord enligt den upphävda lagen (1996:764) om  företagsrekonstruktion har fastställts för pensionsspararen.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>