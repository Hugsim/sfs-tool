<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1994:1221) om införande av stiftelselagen (1994:1220) - SFS sfs-1994-1221</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1994:1221) om införande av stiftelselagen (1994:1220)</h1>
            <div class="meta-info">
                <span><strong>SFS:</strong> 1994:1221</span> •
                <span><strong>Utfärdad:</strong> 1994-08-25</span>
            </div>
        </header>

        <main class="law-content">
            <h2>Lag (1994:1221) om införande av stiftelselagen (1994:1220)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1994:1221<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
1994-08-25 <br />  


<b>Ändrad</b>:   
t.o.m. SFS 2009:245<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1994:1221">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1994:1221">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Stiftelselagen (1994:1220) och denna lag träder i kraft den 1 januari 1996.<p><a name="P1S2"></a></p>

Bestämmelserna i 6 kap. stiftelselagen skall dock tillämpas först från och med den 1 januari 1997 på stiftelser som har bildats av eller tillsammans med staten, en kommun, ett landsting eller en kyrklig kommun. För sådana stiftelser skall bestämmelserna i<br />
   1. 10 § denna lag gälla stiftelseförordnanden för stiftelser som har bildats före den 1 januari 1997, och<br />
   2. 11 § denna lag gälla för föreskrifter som har fastställts före den 1 januari 1997. <i>Lag (1995:1460)</i>.<p><a name="P1S3"></a></p><a class="paragraf" name="P2"><b>2 §</b></a>   Genom stiftelselagen (1994:1220) upphävs lagen (1929:116) om tillsyn över stiftelser med de begränsningar som följer av denna lag.<p><a name="P2S2"></a></p><a class="paragraf" name="P3"><b>3 §</b></a>   En förmögenhetsbildning som har tillkommit före ikraftträdandet och som närmast dessförinnan uppfyllde de krav som stiftelselagen ställer på stiftelsebildning skall anses som stiftelse enligt stiftelselagen (1994:1220). Vad nu sagts gäller även om förmögenhetsbildningen inte uppfyllde formkravet enligt 1 kap.
3 § eller 11 kap. 1 § stiftelselagen eller kravet enligt 1 kap. 2 §
samma lag på att egendomen skall ha avskilts.<p><a name="P3S2"></a></p><a class="paragraf" name="P4"><b>4 §</b></a>   För förmögenhetsbildningar som enligt 3 § skall anses som stiftelser enligt stiftelselagen (äldre stiftelser) gäller stiftelselagen (1994:1220) med de begränsningar som följer av denna lag.<p><a name="P4S2"></a></p>

För sådan egendom som avses i 9 § tredje stycket och 10 §
första stycket lagen (1998:1592) om införande av lagen
(1998:1591) om Svenska kyrkan gäller inte bestämmelserna i stiftelselagen. <i>Lag (1999:313)</i>.<p><a name="P4S3"></a></p><a class="paragraf" name="P5"><b>5 §</b></a>   En äldre stiftelse skall anses ha egen förvaltning om det vid ikraftträdandet är ett för stiftelsen särskilt inrättat organ som ytterst svarar för frågor om placeringen av stiftelsens förmögenhet.<br />
Det särskilt inrättade organet skall anses vara stiftelsens styrelse.<p><a name="P5S2"></a></p>

En äldre stiftelse skall anses ha anknuten förvaltning om det vid ikraftträdandet är ett organ för en juridisk person eller en statlig myndighet som ytterst svarar för frågor om placeringen av stiftelsens förmögenhet. Den juridiska personen eller den statliga myndigheten skall anses vara stiftelsens förvaltare.<p><a name="P5S3"></a></p><a class="paragraf" name="P6"><b>6 §</b></a>   Bestämmelserna i 2 kap. 6 § stiftelselagen (1994:1220) tillämpas inte i fråga om lån som har lämnats eller säkerheter som har ställts före ikraftträdandet.<p><a name="P6S2"></a></p><a class="paragraf" name="P7"><b>7 §</b></a>   Bestämmelserna i 2 kap. 10 § och 19 § andra stycket stiftelselagen (1994:1220) om att stiftaren eller stiftarna inte ensamma får vara styrelse och att stiftaren inte får vara förvaltare gäller inte i fall då stiftaren eller stiftarna vid ikraftträdandet ensamma är styrelse eller stiftaren är förvaltare för stiftelsen.<p><a name="P7S2"></a></p>

Om annat följer av stiftelseförordnandet gäller inte bestämmelserna i  2 kap. 12 § för äldre stiftelser och för stiftelser som bildats efter ikraftträdandet på grundval av ett stiftelseförordnande i ett testamente som har upprättats före ikraftträdandet.<p><a name="P7S3"></a></p><a class="paragraf" name="P8"><b>8 §</b></a>   I fråga om äldre stiftelser som har ett annat räkenskapsår än kalenderår tillämpas bestämmelserna i 3, 4 och 10 kap.<br />
stiftelselagen (1994:1220) från och med det räkenskapsår som börjar löpa närmast efter utgången av år 1995. Detta räkenskapsår skall kortas av om det behövs för att stiftelsen skall få ett räkenskapsår som stämmer överens med bestämmelserna i 3 kap.<br />
stiftelselagen.<p><a name="P8S2"></a></p>

Styrelsen eller förvaltaren för en äldre stiftelse skall bestämma värdet av stiftelsens tillgångar enligt 3 kap. 6 § stiftelselagen vid ingången av det räkenskapsår som börjar löpa närmast efter utgången av år 1995, om inte stiftelsen är bokföringsskyldig enligt 3 kap. 1 § samma lag.<p><a name="P8S3"></a></p>

I års- eller koncernredovisningar behöver inte återges resultat- och balansräkningar eller koncernresultat- eller koncernbalansräkningar för det räkenskapsår som föregår det räkenskapsår från och med vilket bestämmelserna i 3 kap. gäller för stiftelsen.<p><a name="P8S4"></a></p>

Den som är revisor i en stiftelse vid utgången av det räkenskapsår som föregår det räkenskapsår från och med vilket bestämmelserna i 4 kap. stiftelselagen gäller för stiftelsen får slutföra sitt uppdrag utan hinder av sagda bestämmelser i stiftelselagen.<p><a name="P8S5"></a></p><a class="paragraf" name="P9"><b>9 §</b></a>   I fråga om skyldighet att utge skadestånd på grund av handling eller underlåtenhet som ligger i tiden före ikraftträdandet tillämpas 6 § lagen (1929:116) om tillsyn över stiftelser. Detta gäller även om stiftelsen inte stod under tillsyn enligt nämnda lag.<p><a name="P9S2"></a></p>

I mål om entledigande enligt 9 kap. 6 § stiftelselagen (1994:1220)
får den som för talan mot en styrelseledamot eller förvaltare endast åberopa sådana handlingar eller underlåtenheter som ligger i tiden efter ikraftträdandet. Detta gäller dock inte om den som för talan mot en styrelseledamot före ikraftträdandet hade rätt att mot styrelseledamoten i fråga föra sådan talan som avses i 7 § lagen
(1929:116) om tillsyn över stiftelser.<p><a name="P9S3"></a></p><a class="paragraf" name="P10"><b>10 §</b></a>   Om stiftelseförordnandet för en äldre stiftelse eller för en stiftelse som har bildats efter ikraftträdandet på grundval av ett stiftelseförordnande i ett testamente som har upprättats före ikraftträdandet innehåller en bestämmelse som innebär att någon får ändra, upphäva eller i särskilt fall åsidosätta en av stiftaren meddelad föreskrift avseende stiftelsen, skall den bestämmelsen ha samma giltighet som enligt äldre rätt.<p><a name="P10S2"></a></p>

Om bestämmelsen i första stycket innebär att någon annan än styrelsen eller förvaltaren får fatta beslut för stiftelsens räkning i frågor som avses där gäller inte 2 kap. 3 § första stycket.<p><a name="P10S3"></a></p><a class="paragraf" name="P11"><b>11 §</b></a>   Föreskrifter som före ikraftträdandet har fastställts för en stiftelse av regeringen, Kammarkollegiet eller en länsstyrelse skall vid tillämpningen av stiftelselagen (1994:1220) anses som föreskrifter i ett stiftelseförordnande.<p><a name="P11S2"></a></p><a class="paragraf" name="P12"><b>12 §</b></a>   Om stiftelseförordnandet för en äldre stiftelse eller för en stiftelse som har bildats efter ikraftträdandet på grundval av ett stiftelseförordnande i ett testamente som har upprättats före ikraftträdandet innehåller en föreskrift om att stiftelsen skall vara undantagen från tillsyn enligt lagen (1929:116) om tillsyn över stiftelser, skall denna föreskrift vid tillämpningen av stiftelselagen
(1994:1220) jämställas med ett undantagande från tillsyn enligt den lagen. Detsamma skall också gälla för en äldre stiftelse om stiftaren efter stiftelsens bildande men före ikraftträdandet har förordnat att stiftelsen skall vara undantagen från tillsyn enligt tillsynslagen
(1929:116).<p><a name="P12S2"></a></p><a class="paragraf" name="P13"><b>13 §</b></a>   Bestämmelserna i 14 § lagen (1929:116) om tillsyn över stiftelser skall tillämpas i fråga om det räkenskapsår som avslutas vid eller närmast efter ikraftträdandet.<p><a name="P13S2"></a></p><a class="paragraf" name="P14"><b>14 §</b></a>   Om en stiftelse med stöd av ett beslut som regeringen har meddelat före ikraftträdandet står under tillsyn av någon annan myndighet än länsstyrelsen i det län där stiftelsens förvaltning huvudsakligen utövas, ska beslutet vid tillämpningen av stiftelselagen (1994:1220) anses som ett beslut enligt 9 kap. 1 § tredje stycket den lagen.<br /><i>Lag (2009:245)</i>.<p><a name="P14S2"></a></p><a class="paragraf" name="P15"><b>15 §</b></a>   En ideell förening vars namn innehåller ordet stiftelse eller en förkortning av det får behålla detta ord eller denna förkortning i sitt namn även efter stiftelselagens ikraftträdande, om länsstyrelsen i det län där föreningens styrelse har sitt säte ger tillstånd till det efter ansökan som gjorts före den 1 juli 1996.<p><a name="P15S2"></a></p>

Tillstånd meddelas på ansökan av föreningen. Länsstyrelsens beslut får överklagas hos kammarrätten.<p><a name="P15S3"></a></p><a class="paragraf" name="P16"><b>16 §</b></a>   En äldre stiftelse skall inte anses skyldig att göra anmälan för registrering enligt 10 kap. 2 § första stycket 1 eller 6 §
stiftelselagen (1994:1220) tidigare än en månad efter det att bestämmelserna i 10 kap. sagda lag blev tillämpliga på stiftelsen.<p><a name="P16S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>