<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1995:1335) med instruktion för
Skogsstyrelsen och skogsvårdsstyrelserna
 - SFS sfs-1995-1335</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1995:1335) med instruktion för
Skogsstyrelsen och skogsvårdsstyrelserna
</h1>
            <div class="meta-info">
                <span><strong>SFS:</strong> 1995:1335</span> •
                <span><strong>Utfärdad:</strong> 1995-12-07</span>
            </div>
        </header>

        <main class="law-content">
            <h2>Förordning (1995:1335) med instruktion för
Skogsstyrelsen och skogsvårdsstyrelserna
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1995:1335<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
1995-12-07 <br />  


<b>Ändrad</b>:   
t.o.m. SFS 2003:563<br />  

<b>Upphävd</b>: 
2006-01-01<br />

<b>Författningen har upphävts genom</b>: 
SFS 2005:1160<br />


<b>Ändringsregister</b>:   
<a href="http://rkrattsbaser.gov.se/sfsr?bet=1995:1335">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1995:1335">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Skogsvårdsorganisationen"><a name="Skogsvårdsorganisationen">Skogsvårdsorganisationen</a></h4><p><a name="S2"></a></p><a class="paragraf" name="P1"><b>1 §</b></a>   Skogsvårdsorganisationen omfattar Skogsstyrelsen och en skogsvårdsstyrelse för varje region enligt den indelning som framgår av följande förteckning.<p><a name="P1S2"></a></p><pre>Region					Län
</pre><pre>Norrbotten				Norrbottens
</pre><pre>Västerbotten				Västerbottens
</pre><pre>Mellannorrland				Jämtlands och Västernorrlands
</pre><pre>Dalarna-Gävleborg			Dalarnas och Gävleborgs
</pre><pre>Värmland-Örebro				Örebro och Värmlands
</pre><pre>Mälardalen				Västmanlands, Södermanlands,
</pre><pre>					Uppsala och Stockholms
</pre><pre>Västra Götaland				Västra Götalands
</pre><pre></pre><pre>Östra Götaland				Kalmar och Östergötlands
</pre><pre>Gotland					Gotlands
</pre><pre>Jönköping-Kronoberg			Kronobergs och Jönköpings
</pre><pre>Södra Götaland				Hallands, Skåne och Blekinge
</pre>
Förordning (1997:1155).<p><a name="P1S3"></a></p><a class="paragraf" name="P2"><b>2 §</b></a>   Skogsvårdsorganisationen skall verka för att landets skogar vårdas och brukas på ett sådant sätt att de av statsmakterna beslutade målen för skogspolitiken kan uppnås.<p><a name="P2S2"></a></p><a class="paragraf" name="P3"><b>3 §</b></a>   Skogsvårdsorganisationen skall särskilt<br />
   1. verka för att skogen och skogsmarken utnyttjas effektivt och ansvarsfullt så att den ger en uthålligt god avkastning,<br />
   2. i enlighet med sitt sektorsansvar och i samråd med de myndigheter som ansvarar för naturvård och kulturmiljövård verka för biologisk mångfald och en rik och varierad kulturmiljö,<br />
   3. ansvara för samordning, uppföljning och rapportering i fråga om miljökvalitetsmålet Levande skogar,<br />
   4. utöva tillsyn över efterlevnaden av skogsvårdslagen
(1979:429) och föreskrifter som meddelats med stöd av lagen,<br />
   5. medverka i frågor om hushållning med naturresurser,<br />
   6. medverka i den yttre rationaliseringen av skogsfastigheter,<br />
   7. medverka i den regionalpolitiska planeringen, och<br />
   8. informera om landets skogar och skogsbruk.<br />
Förordning (2001:1103).<p><a name="P3S2"></a></p><a class="paragraf" name="P4"><b>4 §</b></a>   Skogsstyrelsen och skogsvårdsstyrelserna får ta ut ersättning för varor och tjänster som rör skogsinventering, skogsbruksplanläggning, skogsvård, utsyning av skog, skogsvärdering, skogsväghållning, naturvård, kulturmiljövård samt utbildning, rådgivning, information och verksamhet i övrigt som är förenlig med organisationens uppgifter.<p><a name="P4S2"></a></p>

Skogsstyrelsen får föreskriva avgifter för sådana varor och tjänster som avses i första stycket och grunder för hur ersättningen för sådana varor och tjänster skall beräknas.<p><a name="P4S3"></a></p><a class="paragraf" name="P5"><b>5 §</b></a>   Skogsstyrelsen och skogsvårdsstyrelserna får bedriva sådan tjänsteexport inom sina verksamhetsområden som är förenlig med myndigheternas uppgifter i övrigt och på de villkor som tjänsteexportförordningen (1992:192) föreskriver.<p><a name="P5S2"></a></p><h4 name="Skogsstyrelsen"><a name="Skogsstyrelsen">Skogsstyrelsen</a></h4><p><a name="P5S3"></a></p><h4 name="Uppgifter"><a name="Uppgifter">Uppgifter</a></h4><p><a name="P5S4"></a></p><a class="paragraf" name="P6"><b>6 §</b></a>   Skogsstyrelsen är central förvaltningsmyndighet för frågor om skogsbruket och chefsmyndighet för skogsvårdsstyrelserna.<p><a name="P6S2"></a></p><a class="paragraf" name="P7"><b>7 §</b></a>   Skogsstyrelsen skall särskilt<br />
   1. leda och samordna de statliga åtgärderna på skogsbrukets område,<br />
   2. besluta om mål och ange riktlinjer för skogsvårdsstyrelsernas verksamhet samt följa och utvärdera verksamheten,<br />
   3. fördela de resurser som står till förfogande för Skogsstyrelsen och skogsvårdsstyrelserna,<br />
   4. utarbeta statistik och prognoser till ledning för skogsbruket och för samhällets och näringslivets planering på områden med anknytning till skogsbruket samt ansvara för officiell statistik enligt förordningen (2001:100) om den officiella statistiken,<br />
   5. verka för att skog och skogsmark skyddas mot skador av luftföroreningar, djur och sjukdomar,<br />
   6. vidta åtgärder för att bevara den ärftliga variationen hos de inhemska skogsträden,<br />
   7. verka för utveckling och tillämpning av skogsbruksmetoder anpassade till de naturgivna förutsättningarna,<br />
   8. verka för en långsiktig och god försörjning med skogsodlingsmaterial,<br />
   9. verka för aktivt svenskt deltagande i internationellt skogssamarbete och medverka i internationell rapportering,<br />
   10. ha tillsyn över virkesmätningen, och<br />
   11. förvalta skogsvårdsorganisationens fasta egendom och andra tillgångar. Förordning (2003:563).<p><a name="P7S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P7S3"></a></p><a class="paragraf" name="P8"><b>8 §</b></a>   Verksförordningen (1995:1322) skall tillämpas på Skogsstyrelsen.<p><a name="P8S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P8S3"></a></p><a class="paragraf" name="P9"><b>9 §</b></a>   Skogsstyrelsens generaldirektör är chef för myndigheten.<p><a name="P9S2"></a></p><h4 name="Styrelse"><a name="Styrelse">Styrelse</a></h4><p><a name="P9S3"></a></p><a class="paragraf" name="P10"><b>10 §</b></a>   Generaldirektören är styrelsens ordförande.<p><a name="P10S2"></a></p>

Styrelsen får överlåta till generaldirektören att besluta föreskrifter som avses i 13 § 4 verksförordningen (1995:1322), om föreskrifterna inte är av större vikt.<p><a name="P10S3"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P10S4"></a></p><a class="paragraf" name="P11"><b>11 §</b></a>   Personalföreträdarförordningen (1987:1101) skall tillämpas på Skogsstyrelsen.<p><a name="P11S2"></a></p><h4 name="Skogsvårdsstyrelsen"><a name="Skogsvårdsstyrelsen">Skogsvårdsstyrelsen</a></h4><p><a name="P11S3"></a></p><h4 name="Uppgifter"><a name="Uppgifter">Uppgifter</a></h4><p><a name="P11S4"></a></p><a class="paragraf" name="P12"><b>12 §</b></a>   Skogsvårdsstyrelsen är regional myndighet för frågor om skogsbruket.<p><a name="P12S2"></a></p><a class="paragraf" name="P13"><b>13 §</b></a>   Skogsvårdsstyrelsen skall särskilt<br />
   1. följa skogsbrukets utveckling och vidta eller hos Skogsstyrelsen föreslå lämpliga åtgärder för att främja skogsnäringen,<br />
   2. bedriva rådgivning och lämna information i syfte att främja ett rationellt skogsbruk och en biologisk mångfald,<br />
   3. besluta om statligt stöd till skogsbruket,<br />
   4. i den utsträckning tillgång på medel och personal medger hjälpa andra myndigheter att planera och utföra åtgärder inom skogsvårdsstyrelsens verksamhets- och kompetensområden, och<br />
   5. i den utsträckning tillgång på medel och personal medger utföra sådana tjänster åt skogsägare som bidrar till en hållbar utveckling av skogarna.<p><a name="P13S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P13S3"></a></p><a class="paragraf" name="P14"><b>14 §</b></a>   Verksförordningen (1995:1322) skall tillämpas på skogsvårdsstyrelsen med undantag av 5, 9, 13, 15, 17, 19, 20, 27, 28, 30, 32, 34 och 35 §§. Förordning (1996:1492).<p><a name="P14S2"></a></p><a class="paragraf" name="P15"><b>15 §</b></a>   har upphävts genom förordning (1996:1492).<p><a name="P15S2"></a></p><h4 name="Styrelse"><a name="Styrelse">Styrelse</a></h4><p><a name="P15S3"></a></p><a class="paragraf" name="P16"><b>16 §</b></a>   Skogsvårdsstyrelsens styrelse utser inom sig vice ordförande.<br />
Förordning (1996:1492).<p><a name="P16S2"></a></p><a class="paragraf" name="P17"><b>17 §</b></a>   har upphävts genom förordning (1996:1492).<p><a name="P17S2"></a></p><a class="paragraf" name="P18"><b>18 §</b></a>   Skogsvårdsstyrelsens styrelse skall, utöver frågor som anges i 11 och 12 §§ verksförordningen (1995:1322), behandla frågor av principiellt slag eller av större vikt.<p><a name="P18S2"></a></p><h4 name="Organisation"><a name="Organisation">Organisation</a></h4><p><a name="P18S3"></a></p><a class="paragraf" name="P19"><b>19 §</b></a>   Skogsvårdsstyrelsernas regionkanslier skall vara lokaliserade till Luleå, Umeå, Sollefteå, Söderhamn, Karlstad, Uppsala, Borås, Västervik, Växjö och Kristianstad.<br />
Skogsstyrelsen får i övrigt meddela föreskrifter om skogsvårdsstyrelsens organisation och formerna för styrelsens verksamhet. Förordning (1997:1155).<p><a name="P19S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P19S3"></a></p><a class="paragraf" name="P20"><b>20 §</b></a>   Skogsvårdsstyrelsen skall överlämna ärenden till Skogsstyrelsen för avgörande när<br />
   1. ett ärende berör flera skogsvårdsstyrelsers verksamhets-
områden,<br />
   2. ett ärende eller en grupp av ärenden är av principiell betydelse, eller<br />
   3. skogsvårdsstyrelsen i annat fall anser att prövningen bör göras av Skogsstyrelsen.<p><a name="P20S2"></a></p>

Skogsstyrelsens personalansvarsnämnd prövar frågor enligt 19 §
verksförordningen (1995:1322) också för anställda hos skogs-
vårdsstyrelserna. Förordning (1997:215).<p><a name="P20S3"></a></p><a class="paragraf" name="P21"><b>21 §</b></a>   Skogsstyrelsen får besluta att ett ärende som gäller bevakning av statens rätt skall överlämnas av skogsvårdsstyrelsen till Skogsstyrelsen.<p><a name="P21S2"></a></p><a class="paragraf" name="P22"><b>22 §</b></a>   Om det kan ske utan väsentliga kostnader för skogsvårdsstyrelsen, är styrelsens anställda skyldiga att på begäran av länsstyrelsen, som föredragande eller på annat sätt, delta i handläggningen i länsstyrelsen av ärenden som har samband med skogsvårdsstyrelsens uppgifter. Förordning (1996:1492).<p><a name="P22S2"></a></p><a class="paragraf" name="P23"><b>23 §</b></a>   har upphävts genom förordning (1996:1492).<p><a name="P23S2"></a></p><a class="paragraf" name="P24"><b>24 §</b></a>   När skogsvårdsstyrelsens styrelse skall behandla ett ärende som berör någon annan regional myndighets arbetsområde skall denna myndighet underrättas. En företrädare för den berörda myndigheten får delta i överläggningarna.<p><a name="P24S2"></a></p><h4 name="Anställningar m.m."><a name="Anställningar m.m.">Anställningar m.m.</a></h4><p><a name="P24S3"></a></p><a class="paragraf" name="P25"><b>25 §</b></a>   Skogsvårdsstyrelsens chef och övrig personal anställs av Skogsstyrelsen. Skogsstyrelsen får dock överlämna till skogsvårdsstyrelsen att anställa övrig personal.<p><a name="P25S2"></a></p>

För tiden till och med den 31 december 2006 skall denna bestämmelse inte tillämpas på sådan verksamhet som omfattas av lagen (1997:1144) om försöksverksamhet med vidgad samordnad länsförvaltning i Gotlands län. Förordning (2003:563).<p><a name="P25S3"></a></p><a class="paragraf" name="P26"><b>26 §</b></a>   Har upphävts genom förordning (2003:563).<p><a name="P26S2"></a></p><h4 name="Överklagande av skogsvårdsstyrelsens beslut"><a name="Överklagande av skogsvårdsstyrelsens beslut">Överklagande av skogsvårdsstyrelsens beslut</a></h4><p><a name="P26S3"></a></p><a class="paragraf" name="P27"><b>27 §</b></a>   Skogsvårdsstyrelsens beslut får överklagas hos Skogsstyrelsen, om något annat inte följer av andra föreskrifter.<p><a name="P27S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>