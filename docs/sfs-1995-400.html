<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fastighetsmäklarlag (1995:400)
 - SFS sfs-1995-400</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Fastighetsmäklarlag (1995:400)
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 1995:400</span> •
                <span><strong>Utfärdad:</strong> 1995-04-20</span>
            </div>
        </header>

        <main class="law-content">
            <h2>Fastighetsmäklarlag (1995:400)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1995:400<br />

<b>Departement/myndighet</b>:   
Justitiedepartementet <br />  

<b>Utfärdad</b>:   
1995-04-20 <br />  


<b>Ändrad</b>:   
t.o.m. SFS 2009:66<br />  

<b>Upphävd</b>: 
2011-07-01<br />

<b>Författningen har upphävts genom</b>: 
SFS 2011:666<br />


<b>Ändringsregister</b>:   
<a href="http://rkrattsbaser.gov.se/sfsr?bet=1995:400">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1995:400">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Med fastighetsmäklare avses i denna lag fysiska personer som yrkesmässigt förmedlar fastigheter, delar av fastigheter, byggnader på annans mark, tomträtter, bostadsrätter, andelsrätter avseende lägenhet, arrenderätter eller hyresrätter.<p><a name="P1S2"></a></p><a class="paragraf" name="P2"><b>2 §</b></a>   Vad som föreskrivs om fastigheter i denna lag tillämpas också på de övriga förmedlingsobjekt som anges i 1 §. Vid förmedling av arrenderätt eller hyresrätt tillämpas dock inte 18 §, 21 § första-tredje styckena och 22 §. Vid förmedling av nyttjanderätt skall vad som sägs om säljare avse den som överlåter eller upplåter nyttjanderätten och vad som sägs om köpare avse motparten. <i>Lag (2003:456)</i>.<p><a name="P2S2"></a></p><a class="paragraf" name="P3"><b>3 §</b></a>   Bestämmelserna i denna lag tillämpas oavsett var fastigheten är belägen, om en väsentlig del av mäklarens uppdrag utförs i Sverige. I den mån lagen (1998:167) om tillämplig lag för avtalsförpliktelser är tillämplig avgörs dock frågan om val av rättsordning enligt den lagen.<br /><i>Lag (1998:168)</i>.<p><a name="P3S2"></a></p><a class="paragraf" name="P4"><b>4 §</b></a>   Om inte annat anges i det följande, får bestämmelserna i denna lag inte frångås till nackdel för en konsument som köper en fastighet huvudsakligen för enskilt bruk eller som säljer en fastighet som han har innehaft huvudsakligen för enskilt bruk.<p><a name="P4S2"></a></p><a class="paragraf" name="P4a"><b>4 a §</b></a>   Bestämmelser om vissa skyldigheter för den som driver verksamhet som fastighetsmäklare med fullständig registrering enligt denna lag finns i lagen (2009:62) om åtgärder mot penningtvätt och finansiering av terrorism. <i>Lag (2009:66)</i>.<p><a name="P4aS2"></a></p><h4 name="Registrering av fastighetsmäklare"><a name="Registrering av fastighetsmäklare">Registrering av fastighetsmäklare</a></h4><p><a name="P4aS3"></a></p><a class="paragraf" name="P5"><b>5 §</b></a>   Varje fastighetsmäklare skall vara registrerad hos Fastighetsmäklarnämnden.<p><a name="P5S2"></a></p>

Vad som sägs i första stycket gäller inte advokater och inte heller sådana fastighetsmäklare som ägnar sig åt enbart<br />
   1. kommunal förmedling av hyresrätter,<br />
   2. vederlagsfri förmedling av hyresrätter till personer inskrivna vid ett universitet eller en högskola,<br />
   3. förmedling av hyresrätter för fritidsändamål,<br />
   4. förmedling av hyresrätter till lokaler, eller<br />
   5. förmedling av hyresrätter till rum där hyrestiden uppgår till högst två veckor.<p><a name="P5S3"></a></p>

En registrering skall avse antingen yrkesmässig förmedling av samtliga förmedlingsobjekt som anges i 1 § (fullständig registrering) eller yrkesmässig förmedling av enbart hyresrätter (registrering för hyresförmedlare).<p><a name="P5S4"></a></p>

Närmare bestämmelser om Fastighetsmäklarnämnden meddelas av regeringen. <i>Lag (2003:456)</i>.<p><a name="P5S5"></a></p><a class="paragraf" name="P6"><b>6 §</b></a>   För att en fastighetsmäklare skall bli registrerad krävs att han<br />
   1. inte är underårig, försatt i konkurs eller underkastad näringsförbud eller har förvaltare enligt 11 kap. 7 § föräldrabalken,<br />
   2. har försäkring för skadeståndsskyldighet som kan drabba honom, om han åsidosätter sina skyldigheter enligt 11--19 §§,<br />
   3. har tillfredsställande utbildning,<br />
   4. har för avsikt att vara yrkesverksam som fastighetsmäklare, samt<br />
   5. är redbar och i övrigt lämplig som fastighetsmäklare.<p><a name="P6S2"></a></p>

Närmare föreskrifter om villkoren för registrering och om registreringsförfarandet meddelas av regeringen eller den myndighet som regeringen bestämmer. Registreringsavgift i form av ansökningsavgift och årlig avgift bestäms av regeringen.<p><a name="P6S3"></a></p><a class="paragraf" name="P7"><b>7 §</b></a>   Tillsyn över de fastighetsmäklare som är registrerade enligt 5 § utövas av Fastighetsmäklarnämnden. Nämnden ska se till att fastighetsmäklarna i sin verksamhet iakttar sina skyldigheter enligt denna lag. Nämnden ska inom sitt verksamhetsområde utöva tillsyn även enligt lagen (2009:62) om åtgärder mot penningtvätt och finansiering av terrorism och föreskrifter som har meddelats med stöd av den lagen.<p><a name="P7S2"></a></p>

En registrerad mäklare är skyldig att låta Fastighetsmäklarnämnden granska akter, bokföring och övriga handlingar som hör till verksamheten samt att lämna de uppgifter som begärs för tillsynen. <i>Lag (2009:66)</i>.<p><a name="P7S3"></a></p><a class="paragraf" name="P8"><b>8 §</b></a>   Fastighetsmäklarnämnden skall återkalla registreringen för den fastighetsmäklare som<br />
   1. inte längre uppfyller kraven enligt 6 §,<br />
   2. inte betalar föreskriven registreringsavgift, eller<br />
   3. handlar i strid med sina skyldigheter enligt denna lag.<p><a name="P8S2"></a></p>

Ett beslut om återkallelse gäller omedelbart.<p><a name="P8S3"></a></p>

Om det kan anses vara tillräckligt, får Fastighetsmäklarnämnden i stället för att återkalla registreringen meddela varning. Är förseelsen ringa, får påföljd underlåtas.<p><a name="P8S4"></a></p><a class="paragraf" name="P9"><b>9 §</b></a>   Fastighetsmäklarnämndens beslut enligt denna lag får överklagas hos allmän förvaltningsdomstol.<p><a name="P9S2"></a></p>

Prövningstillstånd krävs vid överklagande till kammarrätten.<p><a name="P9S3"></a></p><a class="paragraf" name="P10"><b>10 §</b></a>   Den som uppsåtligen yrkesmässigt förmedlar fastigheter i strid med vad som föreskrivs om registrering i 5 § döms till böter eller fängelse i högst sex månader.<p><a name="P10S2"></a></p><h4 name="Fastighetsmäklarens uppdrag"><a name="Fastighetsmäklarens uppdrag">Fastighetsmäklarens uppdrag</a></h4><p><a name="P10S3"></a></p><a class="paragraf" name="P11"><b>11 §</b></a>   Ett uppdragsavtal skall upprättas skriftligen. Mäklaren får inte åberopa ett avtalsvillkor som inte har tagits in i uppdragsavtalet eller på annat sätt har avtalats skriftligen. Detta gäller dock inte överenskommelser om ändring av förmedlingsobjektets pris och andra villkor för överlåtelsen eller upplåtelsen.<p><a name="P11S2"></a></p>

Om uppdraget är förenat med ensamrätt, får tiden för ensamrätten bestämmas till högst tre månader åt gången. En överenskommelse om förlängning får träffas tidigast en månad innan uppdragsavtalet skall upphöra att gälla.<p><a name="P11S3"></a></p><a class="paragraf" name="P12"><b>12 §</b></a>   Fastighetsmäklaren skall utföra sitt uppdrag omsorgsfullt och i allt iaktta god fastighetsmäklarsed. Mäklaren skall därvid tillvarata både säljarens och köparens intresse.<p><a name="P12S2"></a></p>

Handpenning som fastighetsmäklaren har tagit emot skall utan dröjsmål överlämnas till säljaren, om inte annat har överenskommits i särskild ordning.<p><a name="P12S3"></a></p>

Pengar och andra tillgångar som mäklaren får hand om för någon annans räkning skall hållas skilda från egna tillgångar.<p><a name="P12S4"></a></p><a class="paragraf" name="P13"><b>13 §</b></a>   Fastighetsmäklaren får inte köpa en fastighet som han har i uppdrag att förmedla. Mäklaren får inte heller förmedla en fastighet till någon sådan närstående som avses i 4 kap. 3 § konkurslagen
(1987:672).<p><a name="P13S2"></a></p>

Om mäklaren eller någon honom närstående förvärvar en fastighet som mäklaren före förvärvet har haft i uppdrag att förmedla, skall mäklaren genast anmäla förvärvet till Fastighetsmäklarnämnden.<p><a name="P13S3"></a></p><a class="paragraf" name="P14"><b>14 §</b></a>   En fastighetsmäklare får inte bedriva handel med fastigheter.<p><a name="P14S2"></a></p>

Mäklaren får inte heller ägna sig åt annan verksamhet som är ägnad att rubba förtroendet för honom som mäklare.<p><a name="P14S3"></a></p><a class="paragraf" name="P15"><b>15 §</b></a>   Fastighetsmäklaren får inte företräda köpare eller säljare som ombud. Mäklaren får dock åta sig begränsade åtgärder i den mån god fastighetsmäklarsed medger det.<p><a name="P15S2"></a></p><a class="paragraf" name="P16"><b>16 §</b></a>   Fastighetsmäklaren skall, i den mån god fastighetsmäklarsed kräver det, ge köpare och säljare de råd och upplysningar som dessa kan behöva om fastigheten och andra förhållanden som har samband med överlåtelsen. Mäklaren skall verka för att säljaren före överlåtelsen lämnar de uppgifter om fastigheten som kan antas vara av betydelse för köparen, liksom att köparen före förvärvet undersöker eller låter undersöka fastigheten.<p><a name="P16S2"></a></p><a class="paragraf" name="P17"><b>17 §</b></a>   Fastighetsmäklaren skall kontrollera vem som har rätt att förfoga över fastigheten och vilka inteckningar, servitut och andra rättigheter som belastar den.<p><a name="P17S2"></a></p><a class="paragraf" name="P18"><b>18 §</b></a>   När förmedlingen avser en fastighet som en konsument köper huvudsakligen för enskilt bruk, skall fastighetsmäklaren tillhandahålla köparen en skriftlig beskrivning av fastigheten.<br />
Beskrivningen skall innehålla uppgifter i de avseenden som har angetts i 17 § samt uppgift om fastighetens benämning, taxeringsvärde och areal. Beskrivningen skall också innehålla uppgift om byggnadens ålder, storlek och byggnadssätt.<p><a name="P18S2"></a></p>

Vid förmedling som avses i första stycket skall mäklaren innan fastigheten överlåts tillhandahålla köparen en skriftlig beräkning av dennes boendekostnader.<p><a name="P18S3"></a></p><a class="paragraf" name="P19"><b>19 §</b></a>   Fastighetsmäklaren skall verka för att köparen och säljaren träffar överenskommelse i frågor som behöver lösas i samband med överlåtelsen. Om inte annat har avtalats, skall mäklaren hjälpa köparen och säljaren med att upprätta de handlingar som behövs för överlåtelsen.<p><a name="P19S2"></a></p><a class="paragraf" name="P20"><b>20 §</b></a>   Om fastighetsmäklaren uppsåtligen eller av oaktsamhet åsidosätter sina skyldigheter enligt 11--19 §§, skall han ersätta skada som till följd av detta drabbar köparen eller säljaren. Om det är skäligt, kan skadeståndet sättas ned eller helt falla bort.<p><a name="P20S2"></a></p>

Om fastighetsmäklaren har betalat skadestånd till köparen på grund av skada som köparen har tillfogats genom att fastigheten avviker från vad köparen har haft anledning att räkna med, kan mäklaren kräva tillbaka skadeståndet från säljaren i den mån också säljaren är ansvarig för skadan och det inte är oskäligt att säljaren i sista hand får bära detta ansvar ensam.<p><a name="P20S3"></a></p><h4 name="Ersättning för fastighetsmäklarens uppdrag"><a name="Ersättning för fastighetsmäklarens uppdrag">Ersättning för fastighetsmäklarens uppdrag</a></h4><p><a name="P20S4"></a></p><a class="paragraf" name="P21"><b>21 §</b></a>   Om inte annat har avtalats, skall fastighetsmäklarens ersättning beräknas efter viss procent på köpeskillingen
(provision).<p><a name="P21S2"></a></p>

Mäklaren har rätt till provision endast om avtalet om överlåtelse har träffats genom mäklarens förmedling mellan uppdragsgivaren och någon som har anvisats av mäklaren.<p><a name="P21S3"></a></p>

Har mäklaren fått uppdraget med ensamrätt och träffas utan hans förmedling avtal om överlåtelse inom den tid som ensamrätten gäller, har mäklaren rätt till provision som om avtalet hade förmedlats av honom.<p><a name="P21S4"></a></p>

I 12 kap. 65 a § första stycket jordabalken finns bestämmelser om ersättning vid förmedling av hyreslägenheter för bostadsändamål. <i>Lag (2003:456)</i>.<p><a name="P21S5"></a></p><a class="paragraf" name="P22"><b>22 §</b></a>   Skall fastighetsmäklarens uppdrag ersättas i form av provision, har mäklaren rätt till ersättning för kostnader endast om en särskild överenskommelse har träffats om detta.<p><a name="P22S2"></a></p><a class="paragraf" name="P23"><b>23 §</b></a>   Fastighetsmäklarens ersättning kan sättas ned, om mäklaren vid uppdragets utförande har åsidosatt sina skyldigheter mot köparen eller säljaren. Detta gäller dock inte, om åsidosättandet är av ringa betydelse.<p><a name="P23S2"></a></p><br /><h3 name="overgang"><a name="overgang">Övergångsbestämmelser</a></h3>
1995:400<br />
   1. Denna lag träder i kraft den 1 oktober 1995, då lagen (1984: 81)
om fastighetsmäklare skall upphöra att gälla.<br />
   2. Äldre bestämmelser gäller i fråga om uppdragsavtal som har ingåtts före den nya lagens ikraftträdande.<br />
   3. Äldre bestämmelser gäller i fråga om tillsynsärenden som har inletts före ikraftträdandet.<br />
   4. Bestämmelserna i 13 § i den nya lagen gäller även om uppdragsavtalet har ingåtts före ikraftträdandet.<br />
   5. Även om uppdragsavtalet har ingåtts före ikraftträdandet, gäller förbudet i 15 § i den nya lagen, om inte fastighetsmäklaren före ikraftträdandet har åtagit sig att vara ombud.<p><a name="P23S2"></a></p>

1998:168<p><a name="P23S3"></a></p>

Denna lag träder i kraft den 1 juli 1998.<p><a name="P23S4"></a></p>

Lagen skall inte tillämpas på uppdragsavtal som har ingåtts före lagens ikraftträdande.<p><a name="P23S5"></a></p>

2003:456<br />
   1. Denna lag träder i kraft den 1 oktober 2003.<br />
   2. Den som vid lagens ikraftträdande bedriver yrkesmässig förmedling av enbart hyresrätter och som är skyldig att vara registrerad enligt 5 § skall ansöka om registrering enligt denna lag senast den 31 mars 2004. Har ansökan gjorts senast den dagen, får verksamheten drivas vidare i avvaktan på att beslutet i registreringsfrågan har vunnit laga kraft.<br />
   3. Den som är skyldig att vara registrerad enligt 5 § men saknar sådan utbildning som avses i 6 § första stycket 3 kan trots detta registreras enligt denna lag om han eller hon vid lagens ikraftträdande sedan minst ett år bedriver yrkesmässig förmedling av hyresrätter till bostadslägenheter.<br />
   4. Den som vid lagens ikraftträdande bedriver yrkesmässig förmedling av enbart hyresrätter och som är skyldig att vara registrerad enligt 5 § får, om ansökan om registrering inte beviljas, under tre månader efter det att beslutet i registreringsfrågan vann laga kraft fullfölja de förmedlingsuppdrag som har lämnats före det att nämndens beslut vann laga kraft.<p><a name="P23S6"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>