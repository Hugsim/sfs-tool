<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1995:649) om ledighet och fritid för totalförsvarspliktiga under tjänstgöring - SFS sfs-1995-649</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1995:649) om ledighet och fritid för totalförsvarspliktiga under tjänstgöring</h1>
            <div class="meta-info">
                <span><strong>SFS:</strong> 1995:649</span> •
                <span><strong>Utfärdad:</strong> 1995-05-24</span>
            </div>
        </header>

        <main class="law-content">
            <h2>Förordning (1995:649) om ledighet och fritid för totalförsvarspliktiga under tjänstgöring</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1995:649<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
1995-05-24 <br />  


<b>Ändrad</b>:   
t.o.m. SFS 2025:1101<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1995:649">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1995:649">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller föreskrifter om ledighet och fritid för de totalförsvarspliktiga som fullgör civilplikt eller värnplikt.<br />
Förordning (1996:929).<p><a name="P1S2"></a></p><a class="paragraf" name="P2"><b>2 §</b></a>   Ledighet kan ges i form av tjänstledighet och permission.<p><a name="P2S2"></a></p><a class="paragraf" name="P3"><b>3 §</b></a>   Den totalförsvarspliktige är skyldig att avbryta ledigheten och snarast möjligt inställa sig till tjänstgöring, om den som har beviljat ledigheten eller en högre chef beslutar om det.<p><a name="P3S2"></a></p><a class="paragraf" name="P4"><b>4 §</b></a>   Om skälen för tjänstledigheten eller permissionen bortfaller, skall den som är ledig snarast möjligt inställa sig till tjänstgöring.<p><a name="P4S2"></a></p><h4 name="Tjänstledighet"><a name="Tjänstledighet">Tjänstledighet</a></h4><p><a name="P4S3"></a></p><a class="paragraf" name="P5"><b>5 §</b></a>   Tjänstledighet får beviljas endast för ändamål som anges i denna förordning.<p><a name="P5S2"></a></p><a class="paragraf" name="P6"><b>6 §</b></a>   Tjänstledighet får inte beviljas om den verksamhet för vilken ledighet begärs kan äga rum på fritid eller under permission.<p><a name="P6S2"></a></p>

Tjänstledighet bör inte heller beviljas om tiden för tjänstledigheten är så lång att uppskov med eller avbrott i tjänstgöringen i stället bör komma i fråga.<p><a name="P6S3"></a></p>

Offentliga uppdrag m. m.<p><a name="P6S4"></a></p><a class="paragraf" name="P7"><b>7 §</b></a>   Tjänstledighet ska beviljas för <br />
   1. uppdrag som ledamot av riksdagen eller kyrkomötet eller som  riksdagens revisor eller dess fullmäktige i Riksgäldskontoret  eller Riksbanken, <br />
   2. uppdrag som ledamot av juryn i ett tryckfrihetsmål,<br />
   3. deltagande som förtroendevald ledamot i en regions möte  eller, om en suppleant inte kan inträda eller det annars finns  synnerliga skäl, i ett sammanträde med regionens  förvaltningsutskott, kommunfullmäktige eller kommunstyrelsen,<br />
   4. deltagande i allmänna val och folkomröstningar, om röstning  inte kan ske genom valsedelsförsändelse eller på postanstalt  under fritid eller annan ledighet än tjänstledighet.<p><a name="P7S2"></a></p>

Tjänstledighet ska också beviljas för personlig inställelse  inför domstol. Framställning bör dock göras hos domstolen om  ändrad tid för inställelsen, om det finns skäl för detta.<br />
Förordning (2019:1023).<p><a name="P7S3"></a></p><a class="paragraf" name="P8"><b>8 §</b></a>   I den mån verksamheten inte lägger särskilda hinder i vägen, skall tjänstledighet beviljas totalförsvarspliktiga för<br />
   1. fullgörande av allmänna uppdrag som har meddelats av regeringen eller på grund av regeringens bemyndigande,<br />
   2. deltagande som företrädare för arbetsgivare eller arbetstagarorganisationer i centrala avtalsförhandlingar eller, om det finns synnerliga skäl, andra fackliga förhandlingar,<br />
   3. deltagande som ombud eller förbundsstyrelseledamot i distrikts-
eller rikskongresser, om kongressen anordnas av ett politiskt parti som är representerat i riksdagen eller av ett sådant partis ungdomsförbund eller specialförbund eller av en arbetstagarorganisation,<br />
   4. firande av religiösa högtider av stor betydelse inom det trossamfund som den totalförsvarspliktige tillhör.<p><a name="P8S2"></a></p>

Tjänstledighet enligt första stycket 3 får beviljas för högst fem dagar.<p><a name="P8S3"></a></p><h4 name="Enskilda angelägenheter"><a name="Enskilda angelägenheter">Enskilda angelägenheter</a></h4><p><a name="P8S4"></a></p><a class="paragraf" name="P9"><b>9 §</b></a>   I den mån verksamheten inte lägger särskilda hinder i vägen, skall tjänstledighet beviljas totalförsvarspliktiga för<br />
   1. eget eller nära anhörigas bröllop, andra större familjehögtider, egna barns födelse samt allvarliga sjukdomar, dödsfall, begravningar, bouppteckningar eller arvskiften inom den egna familjen eller den närmaste släktkretsen,<br />
   2. angelägenheter av stor betydelse för den totalförsvarspliktiges ekonomiska eller sociala situation,<br />
   3. flyttning från eller till egen bostad,<br />
   4. egen examen eller viktig tentamen,<br />
   5. högskoleprov,<br />
   6. besök vid arbetsförmedling, arbetsställe eller studieplats för att förbereda övergången till annan verksamhet.<p><a name="P9S2"></a></p>

Tjänstledighet i samband med barns födelse får beviljas för högst tio dagar.<p><a name="P9S3"></a></p><a class="paragraf" name="P10"><b>10 §</b></a>   Utöver vad som följer av 9 § får en totalförsvarspliktig beviljas tjänstledighet för enskilda angelägenheter av synnerlig vikt.<p><a name="P10S2"></a></p><h4 name="Hemresa"><a name="Hemresa">Hemresa</a></h4><p><a name="P10S3"></a></p><a class="paragraf" name="P11"><b>11 §</b></a>   Under grundutbildningen har totalförsvarspliktiga rätt till tjänstledighet enligt 12--14 §§ för att besöka sin bostadsort.<br />
Ledigheten skall förläggas till en tid som är lämplig med hänsyn till tjänsten.<p><a name="P11S2"></a></p><a class="paragraf" name="P12"><b>12 §</b></a>   Tjänstledighet enligt 11 § får beviljas en totalförsvarspliktig som under mer än trettio dagar i en följd tjänstgör på ett sådant avstånd från bostadsorten att han eller hon inte genom att utnyttja fritiden eller permissioner kan vistas där under minst trettiosex timmar i följd.<p><a name="P12S2"></a></p><a class="paragraf" name="P13"><b>13 §</b></a>   Rätt till tjänstledighet enligt 11 § omfattar en dag för varje påbörjad tidsperiod om trettio dagar. Tjänstledighet som hänförs till en viss tidsperiod får, om det finns särskilda skäl, tas ut under en senare tidsperiod. Om restiden mellan tjänstgöringsplatsen och bostadsorten är särskilt lång, får tjänstledigheten för flera tidsperioder läggas samman och i förekommande fall anslutas till annan ledighet.<p><a name="P13S2"></a></p><a class="paragraf" name="P14"><b>14 §</b></a>   Den i 12 § angivna tiden om trettiosex timmar skall räknas från ankomsten till den järnvägsstation eller motsvarande som ligger närmast bostaden och till avfärden från en sådan station. Om bostaden inte kan nås med allmänt kommunikationsmedel, bestämmer den som har rätt att bevilja ledigheten hur tiden skall räknas.<p><a name="P14S2"></a></p>

Deltagande i idrottstävlingar m. m.<p><a name="P14S3"></a></p><a class="paragraf" name="P15"><b>15 §</b></a>   Om tjänsten inte lägger särskilda hinder i vägen, skall tjänstledighet beviljas totalförsvarspliktiga för deltagande i olympiska spel. Tjänstledighet skall också beviljas för deltagande i andra idrottstävlingar, om de är godkända av ett förbund inom Sveriges riksidrottsförbund och avser<br />
   1. världsmästerskap,<br />
   2. europamästerskap,<br />
   3. öppna internationella mästerskap,<br />
   4. nordiska mästerskap,<br />
   5. landskamper,<br />
   6. svenska mästerskap,<br />
   7. tävlingar med lag som tillhör den högsta nationella serien.<p><a name="P15S2"></a></p>

Tjänstledighet skall också beviljas för träning i direkt anslutning till olympiska spel eller tävlingar enligt första stycket 1--5.<p><a name="P15S3"></a></p>

Totalförsvarspliktiga får beviljas tjänstledighet för deltagande i och träning inför idrottstävlingar också i andra fall än som anges i första och andra styckena, om det finns särskilda skäl.<p><a name="P15S4"></a></p><a class="paragraf" name="P16"><b>16 §</b></a>   Den sammanlagda tiden för frånvaro på grund av tjänstledighet enligt 15 § får inte överstiga en tjugondel av den tjänstgöringstid som inkallelsen avser eller, om denna tid är kortare än sextio dagar, tre dagar. Om det finns synnerliga skäl, får den totalförsvarspliktige beviljas tjänstledighet för längre tid.<p><a name="P16S2"></a></p><h4 name="Övningsuppehåll"><a name="Övningsuppehåll">Övningsuppehåll</a></h4><p><a name="P16S3"></a></p><a class="paragraf" name="P17"><b>17 §</b></a>   Totalförsvarspliktiga som fullgör grundutbildning har rätt till tjänstledighet i form av övningsuppehåll.<p><a name="P17S2"></a></p><a class="paragraf" name="P18"><b>18 §</b></a>   En totalförsvarspliktig som under ett övningsuppehåll är intagen för vård på en sjukvårdsavdelning eller på sjukhus eller som annars på grund av sjukdom helt eller delvis inte kan tillgodogöra sig ledigheten skall beredas motsvarande ledighet på annan tid, om det är möjligt med hänsyn till tjänsten.<p><a name="P18S2"></a></p><h4 name="Tjänstledighet i andra fall"><a name="Tjänstledighet i andra fall">Tjänstledighet i andra fall</a></h4><p><a name="P18S3"></a></p><a class="paragraf" name="P19"><b>19 §</b></a>   Totalförsvarspliktiga får ges tjänstledighet under grundutbildningen med högst tre dagar för varje påbörjad period om sex månader för väl utförda prestationer.<p><a name="P19S2"></a></p><a class="paragraf" name="P20"><b>20 §</b></a>   Tjänstledighet får i undantagsfall beviljas totalförsvarspliktiga för uppdrag av synnerlig vikt för näringslivet eller därmed jämförligt intresse.<p><a name="P20S2"></a></p><h4 name="Permission"><a name="Permission">Permission</a></h4><p><a name="P20S3"></a></p><a class="paragraf" name="P21"><b>21 §</b></a>   Permission är ledighet under kortare tid än en hel tjänstgöringsdag.<p><a name="P21S2"></a></p>

Den som beslutar om permissioner svarar för att ansökningar om permission prövas efter enhetliga grunder.<p><a name="P21S3"></a></p><h4 name="Beslut om tjänstledighet och permission"><a name="Beslut om tjänstledighet och permission">Beslut om tjänstledighet och permission</a></h4><p><a name="P21S4"></a></p><a class="paragraf" name="P22"><b>22 §</b></a>   Beslut om tjänstledighet och permission för  totalförsvarspliktiga som fullgör civilplikt i det civila  försvaret fattas av den myndighet, den kommun eller den region  där den totalförsvarspliktige tjänstgör.<p><a name="P22S2"></a></p>

I fråga om de totalförsvarspliktiga som tjänstgör hos ett  bolag, en förening, en samfällighet, en stiftelse eller en  annan enskild än ett registrerat trossamfund eller en  organisatorisk del av ett sådant samfund ska den  utbildningsansvariga myndigheten besluta om tjänstledighet och  permission. Myndigheten får överlämna rätten att besluta om  ledighet till de enskilda hos vilka totalförsvarspliktiga  fullgör civilplikt.<p><a name="P22S3"></a></p>

För de totalförsvarspliktiga som tjänstgör hos ett registrerat  trossamfund eller en organisatorisk del av ett sådant samfund  ska Myndigheten för civilt försvar besluta om tjänstledighet  och permission. Myndigheten för civilt försvar får överlämna  rätten att besluta om ledighet till de trossamfund och  organisatoriska delar av sådana samfund hos vilka  totalförsvarspliktiga fullgör civilplikt.  Förordning (2025:1101).<p><a name="P22S4"></a></p><a class="paragraf" name="P22a"><b>22 a §</b></a>   Beslut om tjänstledighet för totalförsvarspliktiga som fullgör värnplikt eller civilplikt i Försvarsmakten fattas av chefen för det förband eller den enhet av annat slag där den totalförsvarspliktige tjänstgör. Den chefen får dock överlämna åt en annan chef vid förbandet eller enheten, som har lägst överstelöjtnants eller kommendörkaptens tjänstegrad, att besluta om tjänstledighet för totalförsvarspliktiga.<p><a name="P22aS2"></a></p>

Beslut om permission fattas av närmaste chef, dock lägst plutonchef, om inte chefen för organisationsenheten för en viss tid eller för en viss verksamhet bestämmer att en högre chef skall besluta. Förordning (2003:10).<p><a name="P22aS3"></a></p><h4 name="Fritid"><a name="Fritid">Fritid</a></h4><p><a name="P22aS4"></a></p><a class="paragraf" name="P23"><b>23 §</b></a>   Fritid är tiden från tjänstens slut en tjänstgöringsdag till tjänstens början nästa tjänstgöringsdag.<p><a name="P23S2"></a></p><a class="paragraf" name="P24"><b>24 §</b></a>   Under fritid får totalförsvarspliktiga vistas på valfri plats inom och utom landet, om inte annat följer av 25 § eller föreskrifter som meddelats med stöd av 30 §.<p><a name="P24S2"></a></p><a class="paragraf" name="P25"><b>25 §</b></a>   En totalförsvarspliktigs rätt att vistas på valfri plats under fritid får inskränkas när<br />
   1. särskild beredskap behöver upprätthållas,<br />
   2. personalen är förlagd utanför ett kasernområde, en skola, ett läger eller motsvarande område,<br />
   3. det påkallas av en förestående eller pågående övning, utbildning eller annan krävande eller ansvarsfull tjänstgöring,<br />
   4. särskilda medicinska förhållanden ger anledning till det.<br />
Förordning (1996:929).<p><a name="P25S2"></a></p><a class="paragraf" name="P26"><b>26 §</b></a>   Beslut i ärenden som avses i 25 § fattas av den  myndighet, den kommun eller den region där den  totalförsvarspliktige tjänstgör.<p><a name="P26S2"></a></p>

I fråga om totalförsvarspliktiga som tjänstgör hos ett bolag,  en förening, en samfällighet, en stiftelse eller en annan  enskild än ett registrerat trossamfund eller en organisatorisk  del av ett sådant samfund ska den utbildningsansvariga  myndigheten besluta.<p><a name="P26S3"></a></p>

För de totalförsvarspliktiga som tjänstgör hos ett registrerat  trossamfund eller en organisatorisk del av ett sådant samfund  ska Myndigheten för civilt försvar besluta.  Förordning (2025:1101).<p><a name="P26S4"></a></p><a class="paragraf" name="P27"><b>27 §</b></a>   En totalförsvarspliktigs begäran att bli undantagen från ett beslut om inskränkning i rätten att vistas på valfri plats under fritid avgörs enligt föreskrifterna om ledighet i denna förordning.<p><a name="P27S2"></a></p><a class="paragraf" name="P28"><b>28 §</b></a>   En totalförsvarspliktig ska i den mån det kan ske under  tjänstgöringen ges tillfälle till social, kulturell och andlig  verksamhet. Beslut i dessa frågor fattas av den myndighet, den  kommun eller den region där den totalförsvarspliktige  tjänstgör. Om den totalförsvarspliktige tjänstgör hos ett  bolag, en förening, en samfällighet, en stiftelse eller en  annan enskild än ett registrerat trossamfund eller en  organisatorisk del av ett sådant samfund ska dock den  utbildningsansvariga myndigheten besluta. För en  totalförsvarspliktig som tjänstgör hos ett registrerat  trossamfund eller en organisatorisk del av ett sådant samfund  ska Myndigheten för civilt försvar besluta.<br />
Förordning (2025:1101).<p><a name="P28S2"></a></p>

Omprövning m. m.<p><a name="P28S3"></a></p><a class="paragraf" name="P29"><b>29 §</b></a>   En totalförsvarspliktig som fullgör civilplikt i det  civila försvaret och som fått avslag på en ansökan om  permission eller tjänstledighet får begära omprövning av  beslutet. Om beslutet har fattats av ett bolag, en förening,  en samfällighet, en stiftelse eller av en annan enskild än ett  registrerat trossamfund eller en organisatorisk del av ett  sådant samfund ska omprövning begäras hos den  utbildningsansvariga myndigheten. För en totalförsvarspliktig  som fullgör civilplikt hos ett registrerat trossamfund eller  en organisatorisk del av ett sådant samfund ska omprövning  begäras hos Myndigheten för civilt försvar.  Omprövningsbeslutet får inte överklagas.<p><a name="P29S2"></a></p>

Beslut enligt 28 § som fattats av någon annan än Myndigheten  för civilt försvar får överklagas till Myndigheten för civilt  försvar. Myndigheten för civilt försvars beslut i ärenden  enligt 28 § får inte överklagas. Förordning (2025:1101).<p><a name="P29S3"></a></p><a class="paragraf" name="P29a"><b>29 a §</b></a>   En totalförsvarspliktig som fullgör värnplikt eller civilplikt i Försvarsmakten och som har fått avslag på en ansökan om tjänstledighet får begära omprövning av beslutet hos överbefälhavaren. Denne får bestämma att omprövning får göras även av chefen för en enhet i högkvarteret eller av personaldirektören i högkvarteret. Omprövningsbeslutet får inte överklagas.<p><a name="P29aS2"></a></p>

En totalförsvarspliktig som fullgör värnplikt eller civilplikt i Försvarsmakten och som har fått avslag på en ansökan om permission, får begära omprövning av beslutet hos den närmast högre chefen, dock inte högre än chefen för organisationsenheten. Chefens för organisationsenheten beslut får inte överklagas.<p><a name="P29aS3"></a></p>

Försvarsmaktens beslut i ärenden enligt 28 § får inte överklagas.<br />
Förordning (1996:929).<p><a name="P29aS4"></a></p><h4 name="Verkställighetsföreskrifter"><a name="Verkställighetsföreskrifter">Verkställighetsföreskrifter</a></h4><p><a name="P29aS5"></a></p><a class="paragraf" name="P30"><b>30 §</b></a>   Ytterligare föreskrifter för verkställigheten av denna  förordning meddelas av<br />
   - Försvarsmakten efter hörande av Myndigheten för civilt  försvar i fråga om totalförsvarspliktiga som fullgör värnplikt  eller civilplikt i Försvarsmakten, och<br />
   - Myndigheten för civilt försvar efter hörande av  Försvarsmakten i fråga om totalförsvarspliktiga som fullgör  civilplikt i det civila försvaret. Förordning (2025:1101).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>