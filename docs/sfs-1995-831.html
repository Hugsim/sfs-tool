<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1995:831) om transplantation m.m. - SFS sfs-1995-831</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (1995:831) om transplantation m.m.</h1>
            <div class="meta-info">
                <span><strong>SFS:</strong> 1995:831</span> •
                <span><strong>Utfärdad:</strong> 1995-06-08</span>
            </div>
        </header>

        <main class="law-content">
            <h2>Lag (1995:831) om transplantation m.m.</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1995:831<br />

<b>Departement/myndighet</b>:   
Socialdepartementet <br />  

<b>Utfärdad</b>:   
1995-06-08 <br />  


<b>Ändrad</b>:   
t.o.m. SFS 2024:827<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1995:831">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1995:831">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om ingrepp för att ta till vara organ eller annat biologiskt material från en levande eller avliden människa för behandling av sjukdom eller kroppsskada hos en annan människa (transplantation) eller för annat medicinskt ändamål.<br />
Lagen innehåller också bestämmelser om användning av vävnad från ett aborterat foster och förbud mot vissa förfaranden med biologiskt material.<p><a name="P1S2"></a></p><a class="paragraf" name="P2"><b>2 §</b></a>   Bestämmelserna i denna lag gäller inte i fråga om transplantation av könsceller eller organ som producerar könsceller.<p><a name="P2S2"></a></p>

Bestämmelserna gäller inte heller när biologiskt material tas i syfte att behandla den som ingreppet görs på.<p><a name="P2S3"></a></p><a class="paragraf" name="P2a"><b>2 a §</b></a>   Bestämmelser om etikprövning av forskning på biologiskt material finns i lagen (2003:460) om etikprövning av forskning som avser människor. <i>Lag (2003:464)</i>.<p><a name="P2aS2"></a></p><h4 name="Biologiskt material från avlidna"><a name="Biologiskt material från avlidna">Biologiskt material från avlidna</a></h4><p><a name="P2aS3"></a></p><a class="paragraf" name="P3"><b>3 §</b></a>   Biologiskt material avsett för transplantation eller annat  medicinskt ändamål får tas från en avliden människa om han  eller hon har medgett det eller det på annat sätt kan utredas  att åtgärden skulle överensstämma med den avlidnes  inställning.<p><a name="P3S2"></a></p>

I annat fall än som avses i första stycket får biologiskt  material tas, om inte den avlidne skriftligen har motsatt sig  ett sådant ingrepp eller uttalat sig mot det eller det av  annat skäl finns anledning att anta att ingreppet skulle  strida mot den avlidnes inställning.<p><a name="P3S3"></a></p>

Är uppgifterna om den avlidnes inställning motstridiga får  ingreppet inte genomföras. Detsamma gäller om den avlidne vid  sin död var vuxen och hade en funktionsnedsättning av sådan  art och grad att det är uppenbart att han eller hon som vuxen  aldrig haft förmågan att förstå innebörden av och ta ställning  till ett sådant ingrepp. Ingreppet får inte heller genomföras  om det annars finns särskilda skäl mot det. <i>Lag (2022:582)</i>.<p><a name="P3S4"></a></p><a class="paragraf" name="P3a"><b>3 a §</b></a>   Om inte annat har framkommit, omfattar inställningen  till donation enligt 3 § första och andra styckena sådan  organbevarande behandling som avses i 4 a §. <i>Lag (2022:582)</i>.<p><a name="P3aS2"></a></p><a class="paragraf" name="P4"><b>4 §</b></a>   Om det finns närstående till den avlidne, får sådant  ingrepp som avses i 3 § inte genomföras innan någon av de  närstående har underrättats om det tilltänkta ingreppet.  Ingreppet får ändå genomföras, om den avlidne har medgett  ingreppet och det inte har varit möjligt att komma i kontakt  med någon närstående till honom eller henne. <i>Lag (2022:582)</i>.<p><a name="P4S2"></a></p><h4 name="Organbevarande behandling"><a name="Organbevarande behandling">Organbevarande behandling</a></h4><p><a name="P4S3"></a></p><a class="paragraf" name="P4a"><b>4 a §</b></a>   En möjlig donator får ges organbevarande behandling.<p><a name="P4aS2"></a></p>

Med organbevarande behandling avses intensivvårdsinsatser och  andra åtgärder för att bevara organens funktion eller  förbättra förutsättningarna för transplantation.  <i>Lag (2022:582)</i>.<p><a name="P4aS3"></a></p><a class="paragraf" name="P4b"><b>4 b §</b></a>   Organbevarande behandling får ges efter att en  legitimerad läkare i samråd med en annan legitimerad läkare  har gjort ställningstagandet att inte inleda eller fortsätta  livsuppehållande behandling och att tidpunkten för  ställningstagandet har dokumenterats. <p><a name="P4bS2"></a></p>

Den organbevarande behandlingen får ges under förutsättning  att den inte<br />
   1. kan vänta till efter döden, <br />
   2. medför mer än ringa smärta eller ringa skada för den  möjliga donatorn, och <br />
   3. hindrar insatser för den möjliga donatorns egen skull.<br /><i>Lag (2022:582)</i>.<p><a name="P4bS3"></a></p><a class="paragraf" name="P4c"><b>4 c §</b></a>   Om en möjlig donator får organbevarande behandling, ska  förutsättningarna för donation enligt 3 § utredas skyndsamt  efter det ställningstagande som avses i 4 b § första stycket.<br /><i>Lag (2022:582)</i>.<p><a name="P4cS2"></a></p><a class="paragraf" name="P4d"><b>4 d §</b></a>   Den organbevarande behandlingen ska avslutas skyndsamt,  om den utredning som avses i 4 c § visar att det inte finns  förutsättningar för donation. <i>Lag (2022:582)</i>.<p><a name="P4dS2"></a></p><a class="paragraf" name="P4e"><b>4 e §</b></a>   Den organbevarande behandlingen får pågå i högst 
72 timmar från tidpunkten för det ställningstagande som avses  i 4 b § första stycket. Om det finns särskilda skäl och den  utredning som avses i 4 c § visar att det finns  förutsättningar för donation, får sådan behandling ges under  ytterligare en kort tid. <i>Lag (2022:582)</i>.<p><a name="P4eS2"></a></p><a class="paragraf" name="P4f"><b>4 f §</b></a>   En utredning av de medicinska förutsättningarna för  donation av organ och annat biologiskt material får utföras på  en möjlig donator som får organbevarande behandling, om den  utredning som avses i 4 c § visar att det finns  förutsättningar för donation.<p><a name="P4fS2"></a></p>

Utredningen av de medicinska förutsättningarna för donation av  organ och annat biologiskt material får utföras under  förutsättning att den inte medför mer än ringa smärta eller  ringa skada för den möjliga donatorn. Utredningen får inte  heller hindra insatser för den möjliga donatorns egen skull.<br /><i>Lag (2022:582)</i>.<p><a name="P4fS3"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P4fS4"></a></p><a class="paragraf" name="P4g"><b>4 g §</b></a>   En vårdgivare ska på begäran av den vårdgivare som  ansvarar för donations- eller transplantationsverksamhet lämna  de uppgifter som behövs för en utredning av de medicinska  förutsättningarna för donation av organ och annat biologiskt  material. <i>Lag (2022:582)</i>.<p><a name="P4gS2"></a></p><h4 name="Dokumentation"><a name="Dokumentation">Dokumentation</a></h4><p><a name="P4gS3"></a></p><a class="paragraf" name="P4h"><b>4 h §</b></a>   I den möjliga donatorns patientjournal ska följande  dokumenteras på lämpligt sätt:<br />
   1. uppgifter om den utredning som avses i 4 c §,<br />
   2. uppgifter om underrättelse till närstående, och <br />
   3. vilka försök som har gjorts att komma i kontakt med  närstående om dessa inte har kunnat nås. <p><a name="P4hS2"></a></p>

Om en möjlig donator får organbevarande behandling, ska även  följande särskilt dokumenteras:<br />
   1. bedömningen av att han eller hon är en möjlig donator,<br />
   2. tidpunkten för när behandlingen inleds och avslutas, och<br />
   3. vid en förlängning av tiden för behandlingen utöver  tidsgränsen om 72 timmar, de särskilda skälen för detta.<br /><i>Lag (2022:582)</i>.<p><a name="P4hS3"></a></p><h4 name="Biologiskt material från levande"><a name="Biologiskt material från levande">Biologiskt material från levande</a></h4><p><a name="P4hS4"></a></p><a class="paragraf" name="P5"><b>5 §</b></a>   Biologiskt material avsett för transplantation eller annat medicinskt ändamål får inte tas från en levande människa, om ingreppet kan befaras medföra allvarlig fara för givarens liv eller hälsa.<p><a name="P5S2"></a></p><a class="paragraf" name="P6"><b>6 §</b></a>   Biologiskt material avsett för transplantation eller annat medicinskt ändamål får tas från en levande människa endast om han eller hon har samtyckt till det. Om det organ eller material som skall tas inte återbildas eller om ingreppet på annat sätt kan medföra beaktansvärd skada eller olägenhet för givaren, skall samtycket vara skriftligt.<p><a name="P6S2"></a></p>

I fråga om underåriga och psykiskt störda personer gäller 8 §.<p><a name="P6S3"></a></p><a class="paragraf" name="P7"><b>7 §</b></a>   Ett ingrepp på en levande människa, som innebär att biologiskt material som inte återbildas tas för transplantation, får göras endast på en givare som är släkt med den tilltänkte mottagaren eller på annat sätt står mottagaren särskilt nära. Om det finns särskilda skäl får dock ett sådant ingrepp göras på annan person än som nu sagts.<p><a name="P7S2"></a></p><a class="paragraf" name="P8"><b>8 §</b></a>   Ingrepp för att ta biologiskt material för transplantationsändamål från en person som är underårig eller som på grund av psykisk störning saknar förmåga att lämna samtycke får göras endast om givaren är släkt med den tilltänkte mottagaren och det inte är möjligt att ta ett medicinskt lämpligt biologiskt material från någon annan. Samtycke till ingreppet skall lämnas, beträffande den som är underårig, av vårdnadshavare eller god man och, beträffande den som lider av psykisk störning, av god man eller förvaltare.<br />
Ingrepp får inte göras mot givarens vilja.<p><a name="P8S2"></a></p>

Ingrepp enligt första stycket får endast göras med Socialstyrelsens tillstånd. Om tagandet avser biologiskt material som inte återbildas, får tillstånd lämnas endast om det finns synnerliga skäl. Ansökan om tillstånd får göras av vårdnadshavare, god man eller förvaltare.<br />
Tillstånd får ges endast om ansökan har tillstyrkts av den läkare som har rätt att besluta om ingreppet.<p><a name="P8S3"></a></p><a class="paragraf" name="P9"><b>9 §</b></a>   Biologiskt material från en levande människa för annat medicinskt ändamål än transplantation får tas endast med Socialstyrelsens tillstånd, om materialet är sådant som inte återbildas eller om ingreppet på annat sätt kan medföra beaktansvärd skada eller olägenhet för givaren.<br />
Socialstyrelsens tillstånd behövs dock inte i fråga om ingrepp som sker för forskning som godkänts vid prövning enligt lagen
(2003:460) om etikprövning av forskning som avser människor.<p><a name="P9S2"></a></p>

Ingrepp enligt första stycket får inte göras på den som är underårig eller som på grund av psykisk störning saknar förmåga att lämna samtycke. <i>Lag (2004:40)</i>.<p><a name="P9S3"></a></p><a class="paragraf" name="P10"><b>10 §</b></a>   Vill någon komma i fråga som givare av biologiskt material avsett för transplantation eller annat medicinskt ändamål, skall den läkare som har rätt att besluta om ingreppet upplysa givaren och, i fall som avses i 8 §, vårdnadshavaren, gode mannen eller förvaltaren om ingreppet och om de risker som är förknippade med det. Samtycke enligt 6 eller 8 § skall lämnas till läkaren. Denne skall därvid förvissa sig om att den som lämnar samtycke har förstått innebörden av upplysningarna.<p><a name="P10S2"></a></p><h4 name="Vävnad från aborterade foster"><a name="Vävnad från aborterade foster">Vävnad från aborterade foster</a></h4><p><a name="P10S3"></a></p><a class="paragraf" name="P11"><b>11 §</b></a>   Vävnad från ett aborterat foster får användas endast för medicinska ändamål. För att sådant material skall få tas till vara fordras att den kvinna som burit fostret samtycker till åtgärden.<br />
Innan samtycke inhämtas skall kvinnan ha informerats om åtgärden och den tilltänkta användningen.<p><a name="P11S2"></a></p>

Vävnad får tas till vara enligt första stycket endast med Socialstyrelsens tillstånd. Sådant tillstånd får lämnas endast om det finns synnerliga skäl.<p><a name="P11S3"></a></p><h4 name="Beslut m.m."><a name="Beslut m.m.">Beslut m.m.</a></h4><p><a name="P11S4"></a></p><a class="paragraf" name="P12"><b>12 §</b></a>   Beslut om ingrepp enligt denna lag fattas av den läkare som är medicinskt ansvarig för verksamheten eller den läkare till vilken den medicinskt ansvarige läkaren har uppdragit att besluta. Sådant beslut får inte fattas av en läkare som ansvarar för vården av den person till vilken en transplantation skall ske eller som skall använda det biologiska materialet för annat medicinskt ändamål. Beslut om användning av fostervävnad från aborterat foster för transplantation eller annat medicinskt ändamål får inte fattas av en läkare som utför aborten eller bestämmer tid och metod för denna.<p><a name="P12S2"></a></p>

Att vissa beslut enligt denna lag inte får fattas utan Socialstyrelsens tillstånd föreskrivs i 8, 9 och 11 §§.<p><a name="P12S3"></a></p>

Regeringen eller den myndighet som regeringen bestämmer får föreskriva att annan hälso- och sjukvårdspersonal än läkare får fullgöra uppgifter som läkare har enligt denna lag. <i>Lag (1996:798)</i>.<p><a name="P12S4"></a></p><a class="paragraf" name="P13"><b>13 §</b></a>   Regeringen eller den myndighet som regeringen bestämmer  får meddela föreskrifter om att<br />
   1. ingrepp enligt denna lag får utföras endast på sjukhus som  avses i 7 kap. 4 § hälso- och sjukvårdslagen (2017:30) eller  vid en annan enhet inom hälso- och sjukvården eller det  medicinska området i övrigt, och<br />
   2. ett sådant sjukhus eller en sådan enhet, där ingrepp för  transplantation får utföras, ska ha tillgång till en  donationsansvarig läkare och en donationsansvarig  sjuksköterska med uppgift att förbereda för donationer och ge  stöd och information till avlidnas närstående. <i>Lag (2022:582)</i>.<p><a name="P13S2"></a></p><h4 name="Straff m.m."><a name="Straff m.m.">Straff m.m.</a></h4><p><a name="P13S3"></a></p><a class="paragraf" name="P14"><b>14 §</b></a>   Den som med uppsåt utför ingrepp på eller tar biologiskt material från en levande eller avliden människa eller använder eller tar till vara vävnad från ett aborterat foster i strid med denna lag döms till böter.<p><a name="P14S2"></a></p><a class="paragraf" name="P15"><b>15 §</b></a>   Om straff m.m. för handel med biologiskt material föreskrivs i 8 kap. 6 och 7 §§ lagen (2006:351) om genetisk integritet m.m. <i>Lag (2006:354)</i>.<p><a name="P15S2"></a></p><a class="paragraf" name="P16"><b>16 §</b></a>   Har upphävts genom <i>lag (2024:827)</i>.<p><a name="P16S2"></a></p><h4 name="Överklagande"><a name="Överklagande">Överklagande</a></h4><p><a name="P16S3"></a></p><a class="paragraf" name="P17"><b>17 §</b></a>   Socialstyrelsens beslut enligt 8, 9 eller 11 § får överklagas hos allmän förvaltningsdomstol.<p><a name="P17S2"></a></p>

Prövningstillstånd krävs vid överklagande till kammarrätten.<p><a name="P17S3"></a></p><br /><h3 name="overgang"><a name="overgang">Övergångsbestämmelser</a></h3>
1995:831<br />
   1. Denna lag träder i kraft den 1 juli 1996 då transplantationslagen
(1975:190) skall upphöra att gälla.<br />
   2. Ett medgivande enligt 2 § eller ett tillstånd enligt 4 §
transplantationslagen (1975:190) skall anses som ett tillstånd enligt 8 eller 9 § denna lag.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>