<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1996:242) om domstolsärenden - SFS sfs-1996-242</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1996:242) om domstolsärenden</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1996:242</span> •
                <span><strong>Utfärdad:</strong> 1996-04-11</span>
            </div>
        </header>

        <main class="law-content">
            <h2>Lag (1996:242) om domstolsärenden</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1996:242<br />

<b>Departement/myndighet</b>:   
Justitiedepartementet DÅ <br />  

<b>Utfärdad</b>:   
1996-04-11 <br />  


<b>Ändrad</b>:   
t.o.m. SFS 2020:925<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1996:242">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1996:242">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller handläggningen i tingsrätt, hovrätt och Högsta domstolen av sådana rättsvårdsärenden som skall tas upp av en tingsrätt och som inte skall handläggas enligt rättegångsbalken.<p><a name="P1S2"></a></p><a class="paragraf" name="P2"><b>2 §</b></a>   Om en annan lag än förvaltningslagen (2017:900) innehåller  en bestämmelse som avviker från denna lag, tillämpas den  bestämmelsen. <i>Lag (2018:776)</i>.<p><a name="P2S2"></a></p><h4 name="Domstolarnas sammansättning m.m."><a name="Domstolarnas sammansättning m.m.">Domstolarnas sammansättning m.m.</a></h4><p><a name="P2S3"></a></p><a class="paragraf" name="P3"><b>3 §</b></a>   I fråga om domstolar och domare tillämpas 1-4 kap.<br />
rättegångsbalken. Vid handläggningen av ett ärende består tingsrätten av en lagfaren domare. Om det finns särskilda skäl med hänsyn till ärendets beskaffenhet, får tingsrätten dock bestå av tre sådana domare. När det gäller hovrättens sammansättning tillämpas rättegångsbalkens bestämmelser för tvistemål. Vid omröstning tillämpas 16 eller 29 kap. rättegångsbalken. En skiljaktig mening skall antecknas.<p><a name="P3S2"></a></p>

När en anställd som inte är lagfaren domare handlägger ett ärende enligt en särskild föreskrift gäller reglerna om jäv i 4 kap.<br />
rättegångsbalken.<p><a name="P3S3"></a></p><h4 name="Hur ärendet inleds vid tingsrätten"><a name="Hur ärendet inleds vid tingsrätten">Hur ärendet inleds vid tingsrätten</a></h4><p><a name="P3S4"></a></p><a class="paragraf" name="P4"><b>4 §</b></a>   Den som vill inleda ett ärende vid tingsrätten genom en  anmälan, en ansökan, ett överklagande eller på något annat  sätt ska göra detta skriftligen. <i>Lag (2020:925)</i>.<p><a name="P4S2"></a></p><a class="paragraf" name="P5"><b>5 §</b></a>   En enskild parts första skrivelse till tingsrätten ska innehålla uppgifter om partens<br />
   1. namn och personnummer eller organisationsnummer,<br />
   2. postadress och adress till arbetsplats samt i förekommande fall annan adress där parten kan anträffas för delgivning,<br />
   3. telefonnummer till bostaden och arbetsplatsen samt mobiltelefonnummer, med undantag för nummer som avser ett hemligt telefonabonnemang som behöver uppges endast om tingsrätten begär det,<br />
   4. e-postadress, och<br />
   5. förhållanden i övrigt av betydelse för delgivning med parten.<p><a name="P5S2"></a></p>

Om den enskilde har en ställföreträdare, ska motsvarande uppgifter lämnas även om ställföreträdaren. Har den enskilde utsett ombud, ska ombudets namn, postadress, e-postadress, telefonnummer till arbetsplatsen och mobiltelefonnummer anges.<p><a name="P5S3"></a></p>

Finns det en enskild motpart i ärendet, ska den som inleder ärendet lämna uppgifter om motparten i de hänseenden som anges i första och andra styckena. Uppgift om motpartens eller dennes ställföreträdares arbetsplats, telefonnummer, e-postadress och ombud behöver dock lämnas endast om uppgiften är tillgänglig utan särskild utredning för den som inleder ärendet. Saknar motparten känd adress, ska uppgift lämnas om den utredning som gjorts för att fastställa detta.<p><a name="P5S4"></a></p>

Uppgifterna ska gälla förhållandena när uppgifterna lämnas till tingsrätten. Om något av dessa förhållanden ändras eller om en uppgift är ofullständig eller felaktig, ska det genast anmälas till tingsrätten. <i>Lag (2010:1966)</i>.<p><a name="P5S5"></a></p><a class="paragraf" name="P6"><b>6 §</b></a>   En ansökan skall innehålla uppgifter om<br />
   1. det som yrkas,<br />
   2. de omständigheter som åberopas till stöd för yrkandet och<br />
   3. de bevis som åberopas och det som skall styrkas med varje särskilt bevis.<p><a name="P6S2"></a></p>

Skriftliga bevis skall ges in samtidigt med ansökan.<p><a name="P6S3"></a></p><a class="paragraf" name="P7"><b>7 §</b></a>   Ett överklagande skall innehålla uppgifter om<br />
   1. det beslut som överklagas,<br />
   2. i vilken del beslutet överklagas och den ändring i beslutet som yrkas,<br />
   3. grunderna för överklagandet och i vilket avseende skälen för beslutet enligt klagandens mening är oriktiga och<br />
   4. de bevis som åberopas och det som skall styrkas med varje särskilt bevis.<p><a name="P7S2"></a></p>

Skriftliga bevis skall ges in samtidigt med överklagandet.<p><a name="P7S3"></a></p><a class="paragraf" name="P8"><b>8 §</b></a>   Har ett överklagande getts in till tingsrätten i stället för till den förvaltningsmyndighet som meddelat det överklagade beslutet, skall tingsrätten överlämna överklagandet till myndigheten.<br />
Överklagandet skall anses ha kommit in till myndigheten den dag det kom in till tingsrätten.<p><a name="P8S2"></a></p>

Finner tingsrätten i annat fall i samband med att ett ärende inleds att den saknar behörighet att handlägga ärendet men att en annan domstol skulle vara behörig, skall tingsrätten lämna över den skrivelse genom vilken ärendet inletts till den domstolen, om den som inlett ärendet inte har något att invända mot detta och det inte heller finns något annat skäl mot att skrivelsen överlämnas. Skrivelsen skall anses ha kommit in till den senare domstolen samma dag som den kom in till den tingsrätt som först tog emot skrivelsen.<p><a name="P8S3"></a></p><h4 name="Brister i en inledande skrivelse m.m."><a name="Brister i en inledande skrivelse m.m.">Brister i en inledande skrivelse m.m.</a></h4><p><a name="P8S4"></a></p><a class="paragraf" name="P9"><b>9 §</b></a>   Om den skrivelse genom vilken ärendet inletts innehåller brister, får domstolen förelägga parten att avhjälpa dem inom en viss tid. Har föreskriven avgift inte betalats, skall parten föreläggas att betala. När det finns anledning till det skall domstolen förelägga parten att ge in ett bevis om sin behörighet att inleda ärendet vid domstolen eller om vem som är ställföreträdare för en part. Om ärendet inte kan prövas i sak utan att föreläggandet följts, skall parten upplysas om detta.<p><a name="P9S2"></a></p><a class="paragraf" name="P10"><b>10 §</b></a>   Följs inte ett föreläggande enligt 9 §, skall tingsrätten avvisa anmälan, ansökan eller överklagandet,<br />
   1. om bristerna är sådana att den skrivelse genom vilken ärendet inletts inte kan läggas till grund för någon prövning i sak,<br />
   2. om bristerna avser föreskrifterna i 5 § och inte har endast ringa betydelse för frågan om delgivning eller<br />
   3. om föreskriven avgift inte har betalats.<p><a name="P10S2"></a></p>

Avvisning skall ske även när det finns något annat hinder för prövningen. Frågan om ett överklagande har kommit in i rätt tid skall dock prövas av tingsrätten endast när en förvaltningsmyndighet har beslutat om avvisning och myndighetens beslut överklagas till tingsrätten.<p><a name="P10S3"></a></p><h4 name="Beslutsmyndighetens ställning vid överklagande"><a name="Beslutsmyndighetens ställning vid överklagande">Beslutsmyndighetens ställning vid överklagande</a></h4><p><a name="P10S4"></a></p><a class="paragraf" name="P11"><b>11 §</b></a>   Om en enskild överklagar en förvaltningsmyndighets beslut, är förvaltningsmyndigheten motpart till den enskilde sedan handlingarna i ärendet överlämnats till domstolen.<p><a name="P11S2"></a></p><h4 name="Allmänt om handläggningen av ärenden"><a name="Allmänt om handläggningen av ärenden">Allmänt om handläggningen av ärenden</a></h4><p><a name="P11S3"></a></p><a class="paragraf" name="P12"><b>12 §</b></a>   Domstolen skall se till att ärendet blir så utrett som dess beskaffenhet kräver och att inget onödigt dras in i ärendet. Genom frågor och påpekanden skall domstolen försöka avhjälpa otydligheter och ofullständigheter i parternas framställningar.<p><a name="P12S2"></a></p><a class="paragraf" name="P13"><b>13 §</b></a>   Förfarandet hos domstolen är skriftligt.<p><a name="P13S2"></a></p>

I förfarandet bör det ingå sammanträde när detta kan antas vara till fördel för utredningen eller främja ett snabbt avgörande av ärendet.<p><a name="P13S3"></a></p>

Domstolen kan begränsa ett sammanträde till att utreda parternas ståndpunkter i ärendet, till att ta upp muntlig bevisning eller på det sätt som annars är lämpligt.<p><a name="P13S4"></a></p><a class="paragraf" name="P14"><b>14 §</b></a>   Domstolen skall hålla sammanträde, om det begärs av en enskild part. Sammanträde behöver dock inte hållas om ärendet inte skall prövas i sak, om avgörandet inte går parten emot eller om ett sammanträde på grund av någon annan särskild omständighet inte behövs.<p><a name="P14S2"></a></p><h4 name="Skriftväxlingen"><a name="Skriftväxlingen">Skriftväxlingen</a></h4><p><a name="P14S3"></a></p><a class="paragraf" name="P15"><b>15 §</b></a>   Om det i ärendet finns en motpart, skall domstolen ge denne tillfälle att svara inom en viss tid. Domstolen skall samtidigt lämna en upplysning om att ärendet kan komma att avgöras även om det inte kommer in något svar till domstolen.<p><a name="P15S2"></a></p>

Första stycket gäller inte,<br />
   1. om det saknas anledning att anta att ärendet till någon del kommer att avgöras till motpartens nackdel eller<br />
   2. om motparten är en sådan förvaltningsmyndighet som avses i 11 §
och det är onödigt att myndigheten ges tillfälle att svara.<p><a name="P15S3"></a></p><a class="paragraf" name="P16"><b>16 §</b></a>   Den som getts tillfälle att svara skall göra det skriftligen, om inte domstolen bestämmer att svaret får lämnas muntligen.<p><a name="P16S2"></a></p>

I svaret skall parten ange om yrkandena i ärendet eller, när ärendet har inletts genom en anmälan, den åtgärd som ärendet gäller medges eller inte medges. Om yrkandena eller åtgärden inte medges, skall parten ange skälen för detta och de bevis som åberopas. Skriftliga bevis skall ges in till domstolen.<p><a name="P16S3"></a></p><a class="paragraf" name="P17"><b>17 §</b></a>   Domstolen får förelägga en part att inom en viss tid yttra sig skriftligen. I föreläggandet skall det tas in en upplysning om att ärendet kan komma att avgöras även om det inte kommer in något sådant yttrande till domstolen.<p><a name="P17S2"></a></p><h4 name="Sammanträde"><a name="Sammanträde">Sammanträde</a></h4><p><a name="P17S3"></a></p><a class="paragraf" name="P18"><b>18 §</b></a>   Till ett sammanträde skall domstolen kalla den som är part. En myndighet som är motpart enligt 11 § behöver dock inte kallas annat än om domstolen finner att myndighetens närvaro behövs för utredningen i ärendet. Myndigheten skall dock alltid underrättas om sammanträdet.<p><a name="P18S2"></a></p>

I kallelsen skall det tas in en upplysning om betydelsen enligt 20 §
av att parten uteblir från sammanträdet. Om domstolen finner att en part bör infinna sig personligen, får domstolen föreskriva vite.<p><a name="P18S3"></a></p>

I fråga om ersättning för kostnader för parts inställelse tillämpas 11 kap. 6 § rättegångsbalken. <i>Lag (1996:1653)</i>.<p><a name="P18S4"></a></p><a class="paragraf" name="P19"><b>19 §</b></a>   Har upphävts genom <i>lag (2005:707)</i>.<p><a name="P19S2"></a></p><a class="paragraf" name="P20"><b>20 §</b></a>   Att en part uteblir från ett sammanträde hindrar inte att domstolen handlägger och avgör ärendet. Om det i tingsrätt är den som inlett ärendet eller i högre domstol klaganden som uteblir, får ärendet avskrivas från vidare handläggning.<p><a name="P20S2"></a></p><a class="paragraf" name="P21"><b>21 §</b></a>   I fråga om offentlighet och ordning m.m. vid ett  sammanträde tillämpas 5 kap. 1-5 och 9-15 §§ rättegångsbalken.<p><a name="P21S2"></a></p>

Under sammanträdet ska det föras anteckningar om vad som  förekommer vid detta när det gäller yrkanden, medgivanden,  bestridanden, åberopanden, invändningar och erkännanden samt  om den utredning som läggs fram vid sammanträdet. Om  sammanträdet har begränsats enligt 13 §, ska även det  antecknas.<p><a name="P21S3"></a></p>

I fråga om dokumentation av berättelser som lämnas i  bevissyfte och av syn tillämpas 6 kap. 6 och 6 a §§  rättegångsbalken. <i>Lag (2019:304)</i>.<p><a name="P21S4"></a></p><h4 name="Parters rätt att få del av uppgifter"><a name="Parters rätt att få del av uppgifter">Parters rätt att få del av uppgifter</a></h4><p><a name="P21S5"></a></p><a class="paragraf" name="P22"><b>22 §</b></a>   Ett ärende får inte avgöras utan att den som är part har fått kännedom om en uppgift som har tillförts ärendet genom någon annan än parten och har fått tillfälle att yttra sig över uppgiften.<p><a name="P22S2"></a></p>

Domstolen får dock avgöra ärendet utan att så har skett<br />
   1. om avgörandet inte går parten emot,<br />
   2. om uppgiften saknar betydelse eller<br />
   3. om det av någon annan anledning är uppenbart obehövligt att parten får kännedom om uppgiften.<p><a name="P22S3"></a></p>

I fråga om en myndighet som är motpart enligt 11 § behöver första stycket inte tillämpas, om detta är onödigt.<p><a name="P22S4"></a></p><h4 name="Bevisning"><a name="Bevisning">Bevisning</a></h4><p><a name="P22S5"></a></p><a class="paragraf" name="P23"><b>23 §</b></a>   I fråga om bevisning i allmänhet tillämpas 35 kap. 1-7 och 10 12 §§ rättegångsbalken.<p><a name="P23S2"></a></p>

Skriftliga handlingar vilka åberopas som bevis skall ges in till domstolen utan dröjsmål. Detsamma gäller sådana föremål vilka åberopas som bevis och kan flyttas till domstolen. Om det behövs får domstolen förelägga den part som åberopat beviset att inom en viss tid ge in detta. I föreläggandet skall det tas in en upplysning om att ärendet kan komma att avgöras även om parten inte gett in beviset.<p><a name="P23S3"></a></p><a class="paragraf" name="P24"><b>24 §</b></a>   Vid sammanträde får vittnesförhör hållas. Förhöret får hållas under ed. I övrigt tillämpas 36 kap. 1-18 och 20-25 §§
rättegångsbalken på förhöret. <i>Lag (2005:707)</i>.<p><a name="P24S2"></a></p><a class="paragraf" name="P25"><b>25 §</b></a>   I fråga om skriftliga bevis tillämpas 38 kap. 1-5 och 7-9 §§ rättegångsbalken. I fråga om syn tillämpas 39 kap. 1 och 4-5 §§ rättegångsbalken. I fråga om sakkunnig tillämpas 40 kap.<br />
rättegångsbalken, dock inte hänvisningen i 11 § till 36 kap.
19 § rättegångsbalken. <i>Lag (2005:707)</i>.<p><a name="P25S2"></a></p><h4 name="Säkerhetsåtgärder och inhibition"><a name="Säkerhetsåtgärder och inhibition">Säkerhetsåtgärder och inhibition</a></h4><p><a name="P25S3"></a></p><a class="paragraf" name="P26"><b>26 §</b></a>   Om det är av synnerlig vikt, får domstolen för tiden intill dess att ärendet har avgjorts besluta om sådana åtgärder som säkerställer det som ärendet gäller. Den som åtgärden rör skall dessförinnan ha fått tillfälle att yttra sig, om det inte är fara i dröjsmål. Beslutet får när som helst ändras.<p><a name="P26S2"></a></p>

En domstol som skall pröva ett överklagande får besluta att det överklagade beslutet tills vidare inte får verkställas och även i övrigt besluta tills vidare rörande saken.<p><a name="P26S3"></a></p><h4 name="Beslut"><a name="Beslut">Beslut</a></h4><p><a name="P26S4"></a></p><a class="paragraf" name="P27"><b>27 §</b></a>   Domstolens beslut skall grundas på det som handlingarna innehåller och det som i övrigt har förekommit i ärendet.<p><a name="P27S2"></a></p>

Om ärendet har inletts genom en ansökan eller ett överklagande, får det beslut genom vilket ärendet avgörs inte gå utöver det som yrkats.<br />
När det finns särskilda skäl får dock domstolen även utan yrkande besluta till det bättre för en enskild part, om det inte är till nackdel för något motstående enskilt intresse.<p><a name="P27S3"></a></p><a class="paragraf" name="P28"><b>28 §</b></a>   Av ett beslut genom vilket domstolen avgör ärendet skall de skäl som bestämt utgången framgå, om beslutet går någon part emot.<br />
Detsamma gäller andra beslut, om det behövs. I ett beslut som innebär att ett överklagat beslut fastställs behöver skälen anges endast om de avviker från skälen i det överklagade beslutet.<p><a name="P28S2"></a></p><a class="paragraf" name="P29"><b>29 §</b></a>   Det beslut genom vilket domstolen avgör ärendet skall sändas till parterna samma dag som beslutet meddelas eller, om beslutet meddelas vid ett sammanträde, inom en vecka från sammanträdet. Om det finns en skiljaktig mening skall den bifogas.<p><a name="P29S2"></a></p><a class="paragraf" name="P30"><b>30 §</b></a>   I de fall där ett beslut kan överklagas skall parterna få upplysning om detta.<p><a name="P30S2"></a></p>

Innebär beslutet att ärendet avgjorts skall parterna få upplysning om vad de skall iaktta vid ett överklagande. Har ärendet inte avgjorts, skall parterna underrättas om att de efter begäran kan få en sådan upplysning från domstolen.<p><a name="P30S3"></a></p>

Krävs det prövningstillstånd vid överklagande, skall parterna få upplysning även om detta och om de grunder på vilka sådant tillstånd kan meddelas.<p><a name="P30S4"></a></p><h4 name="Omedelbar verkställighet"><a name="Omedelbar verkställighet">Omedelbar verkställighet</a></h4><p><a name="P30S5"></a></p><a class="paragraf" name="P31"><b>31 §</b></a>   I fråga om omedelbar verkställighet av domstolens beslut tillämpas 17 kap. 14 § rättegångsbalken. Ett beslut enligt 26 § får verkställas omedelbart.<p><a name="P31S2"></a></p><h4 name="Rättegångskostnader"><a name="Rättegångskostnader">Rättegångskostnader</a></h4><p><a name="P31S3"></a></p><a class="paragraf" name="P32"><b>32 §</b></a>   I ett ärende där enskilda är motparter till varandra får domstolen med tillämpning av 18 kap. rättegångsbalken förplikta den ena parten eller dennes ställföreträdare, ombud eller biträde att ersätta den andra parten för dennes kostnader i ärendet eller det som i domstolen betalats av allmänna medel.<p><a name="P32S2"></a></p><h4 name="Rättelse av skrivfel och liknande"><a name="Rättelse av skrivfel och liknande">Rättelse av skrivfel och liknande</a></h4><p><a name="P32S3"></a></p><a class="paragraf" name="P33"><b>33 §</b></a>   Ett beslut som innehåller en uppenbar oriktighet till följd av domstolens eller någon annans skrivfel, räknefel eller liknande förbiseende får rättas av domstolen.<p><a name="P33S2"></a></p>

Om domstolen av misstag inte har fattat ett beslut som skulle ha meddelats i samband med ett avgörande, får domstolen komplettera sitt avgörande i det hänseendet inom två veckor från det att avgörandet meddelades.<p><a name="P33S3"></a></p>

Om det inte är uppenbart obehövligt skall parterna få tillfälle att yttra sig innan rättelse eller komplettering sker. Rättelsen eller kompletteringen skall om möjligt antecknas på varje exemplar av beslutet.<p><a name="P33S4"></a></p><h4 name="Omprövning av beslut"><a name="Omprövning av beslut">Omprövning av beslut</a></h4><p><a name="P33S5"></a></p><a class="paragraf" name="P34"><b>34 §</b></a>   När en tingsrätt i ett ärende som inletts på annat sätt än genom överklagande finner att ett beslut som den har meddelat är uppenbart oriktigt på grund av nya omständigheter eller av någon annan anledning, skall domstolen ändra beslutet, om det kan ske snabbt och enkelt och utan att det blir till nackdel för någon enskild part (omprövning).<p><a name="P34S2"></a></p>

Skyldigheten att ompröva beslutet gäller även om beslutet överklagas. Skyldigheten gäller dock inte, om tingsrätten redan har överlämnat handlingarna i ärendet till en högre domstol eller om det i annat fall finns särskilda skäl mot att tingsrätten ändrar sitt beslut.<p><a name="P34S3"></a></p>

Omprövning får inte ske, om frågan om omprövning kommer upp först sedan tiden för överklagande av beslutet har gått ut.<p><a name="P34S4"></a></p><a class="paragraf" name="P35"><b>35 §</b></a>   Ett överklagande av en tingsrätts beslut förfaller, om tingsrätten själv efter omprövning enligt 34 § ändrar beslutet så som klaganden begär. I så fall tillämpas inte 38 § fjärde stycket.<p><a name="P35S2"></a></p>

Ändrar domstolen beslutet på annat sätt än klaganden begär, skall överklagandet anses omfatta det nya beslutet, om inte avvisning skall ske enligt 38 § fjärde stycket.<p><a name="P35S3"></a></p><h4 name="Allmänt om överklagande av domstolens beslut"><a name="Allmänt om överklagande av domstolens beslut">Allmänt om överklagande av domstolens beslut</a></h4><p><a name="P35S4"></a></p><a class="paragraf" name="P36"><b>36 §</b></a>   Ett beslut får överklagas av den som beslutet rör, om det har gått honom eller henne emot.<p><a name="P36S2"></a></p><a class="paragraf" name="P37"><b>37 §</b></a>   Ett beslut som inte innebär att ärendet avgörs får  överklagas endast i samband med överklagande av ett beslut  som innebär att ärendet avgörs. Överklagande får dock ske  särskilt, när domstolen <br />
   1. ogillat en invändning om jäv mot någon ledamot av  domstolen eller en invändning om att det finns ett hinder för  ärendets prövning, <br />
   2. avvisat ett ombud eller ett biträde, <br />
   3. beslutat i en fråga om säkerställande av det som ärendet  gäller eller beslutat att ett överklagat beslut tills vidare  inte får verkställas eller i övrigt beslutat tills vidare  rörande saken, <br />
   4. förelagt någon att medverka på annat sätt än genom  inställelse inför domstolen och en underlåtenhet att följa  föreläggandet kan medföra särskild påföljd för honom eller  henne,<br />
   5. vid prövning enligt 3 kap. 4 § första stycket 5  tryckfrihetsförordningen eller 2 kap. 4 § första stycket 5  yttrandefrihetsgrundlagen funnit det vara av synnerlig vikt  att en uppgift som avses där lämnas vid vittnesförhör,<br />
   6. beslutat i en fråga om undersökning eller omhändertagande  av person eller egendom eller om någon annan liknande  åtgärd,<br />
   7. utdömt vite eller någon annan påföljd för underlåtenhet  att följa föreläggande eller straff för förseelse i  förfarandet eller förklarat att någon ska ersätta en kostnad  för förfarandet,<br />
   8. beslutat i en fråga som gäller ersättning för någons  medverkan i ärendet, eller<br />
   9. beslutat i annat fall än som avses i 8 i en fråga som  gäller rättshjälp enligt rättshjälpslagen (1996:1619).<p><a name="P37S2"></a></p>

Ett beslut genom vilket ärendet återförvisas till en lägre  domstol eller till en förvaltningsmyndighet får överklagas  endast om beslutet innefattar avgörande av någon fråga som  inverkar på ärendets utgång. <i>Lag (2018:1915)</i>.<p><a name="P37S3"></a></p><a class="paragraf" name="P38"><b>38 §</b></a>   Den som vill överklaga ett beslut skall göra detta skriftligen. Skrivelsen skall ha kommit in till den domstol som meddelat beslutet inom tre veckor från dagen för beslutet<br />
   1. om beslutet innebär att ärendet avgjorts,<br />
   2. om beslutet har meddelats vid ett sammanträde, eller<br />
   3. om det vid ett sammanträde har angetts när beslutet kommer att meddelas.<p><a name="P38S2"></a></p>

I annat fall är klagotiden tre veckor från den dag då klaganden fick del av beslutet.<p><a name="P38S3"></a></p>

Klaganden skall ange de omständigheter som åberopas till stöd för att prövningstillstånd skall meddelas.<p><a name="P38S4"></a></p>

Den domstol som meddelat beslutet prövar om överklagandet har gjorts i rätt tid och skall avvisa ett överklagande som har gjorts för sent. Om överklagandet inte avvisas, skall det tillsammans med övriga handlingar i ärendet sändas över till den domstol som skall pröva överklagandet.<p><a name="P38S5"></a></p>

Vid överklagande tillämpas i övrigt bestämmelserna i 7 §, 8 §
första stycket samt 9 och 10 §§. <i>Lag (2005:707)</i>.<p><a name="P38S6"></a></p><h4 name="Överklagande av tingsrättsbeslut"><a name="Överklagande av tingsrättsbeslut">Överklagande av tingsrättsbeslut</a></h4><p><a name="P38S7"></a></p><a class="paragraf" name="P39"><b>39 §</b></a>   Tingsrättens beslut överklagas till hovrätten.<p><a name="P39S2"></a></p>

För att hovrätten skall pröva tingsrättens beslut krävs prövningstillstånd.<p><a name="P39S3"></a></p>

Prövningstillstånd skall meddelas om<br />
   1. det finns anledning att betvivla riktigheten av det slut som tingsrätten har kommit till,<br />
   2. det inte utan att sådant tillstånd meddelas går att bedöma riktigheten av det slut som tingsrätten har kommit till,<br />
   3. det är av vikt för ledning av rättstillämpningen att överklagandet prövas av högre rätt, eller<br />
   4. det annars finns synnerliga skäl att pröva överklagandet.<p><a name="P39S4"></a></p>

I fråga om prövningstillstånd gäller även 49 kap. 14 a §
rättegångsbalken. <i>Lag (2005:707)</i>.<p><a name="P39S5"></a></p><h4 name="Överklagande av hovrättsbeslut"><a name="Överklagande av hovrättsbeslut">Överklagande av hovrättsbeslut</a></h4><p><a name="P39S6"></a></p><a class="paragraf" name="P40"><b>40 §</b></a>   Hovrättens beslut överklagas till Högsta domstolen.<p><a name="P40S2"></a></p>

Högsta domstolen får pröva överklagandet endast om Högsta domstolen har meddelat prövningstillstånd. Detta gäller dock inte vid överklagande av ett beslut om avvisning av ett överklagande av ett hovrättsbeslut.<p><a name="P40S3"></a></p>

I fråga om prövningstillstånd tillämpas bestämmelserna i 54 kap.<br />
rättegångsbalken.<p><a name="P40S4"></a></p><a class="paragraf" name="P41"><b>41 §</b></a>   Om ärendet i tingsrätten har inletts genom ett överklagande, skall sådana omständigheter eller bevis som klaganden åberopar först i Högsta domstolen beaktas endast om det finns särskilda skäl.<p><a name="P41S2"></a></p><h4 name="Särskilda rättsmedel"><a name="Särskilda rättsmedel">Särskilda rättsmedel</a></h4><p><a name="P41S3"></a></p><a class="paragraf" name="P42"><b>42 §</b></a>   I fråga om särskilda rättsmedel mot beslut enligt denna lag eller mot beslut som vid överklagande skulle ha prövats enligt denna lag tillämpas 58 kap. 1 och 4-8 §§, 10 a § första stycket, 11 och 12 §§, 13 § första meningen samt 59 kap. 1-3 §§ och 5 § första stycket rättegångsbalken. Om det finns synnerliga skäl, får resning äga rum även i andra fall än som föreskrivs i 58 kap. rättegångsbalken.<p><a name="P42S2"></a></p><h4 name="Straff, vite och hämtning"><a name="Straff, vite och hämtning">Straff, vite och hämtning</a></h4><p><a name="P42S3"></a></p><a class="paragraf" name="P43"><b>43 §</b></a>   I fråga om straff för en förseelse under förfarandet, för  brott mot förbuden att ta upp och sprida bild och för brott  mot tystnadsplikt som ålagts av domstolen tillämpas 9 kap. 
5-6 §§ rättegångsbalken.<p><a name="P43S2"></a></p>

I fråga om vite och hämtning tillämpas 9 kap. 7-10 §§  rättegångsbalken.<p><a name="P43S3"></a></p>

Domstolen ska självmant ta upp frågor om ansvar för  rättegångsförseelse och om utdömande av vite som förelagts med  stöd av denna lag. <i>Lag (2020:320)</i>.<p><a name="P43S4"></a></p><h4 name="Bekräftelse av handlingar"><a name="Bekräftelse av handlingar">Bekräftelse av handlingar</a></h4><p><a name="P43S5"></a></p><a class="paragraf" name="P43a"><b>43 a §</b></a>   En handling ska bekräftas av avsändaren om domstolen  anser att det behövs. <i>Lag (2020:925)</i>.<p><a name="P43aS2"></a></p><h4 name="Hur ankomstdagen för handlingar bestäms"><a name="Hur ankomstdagen för handlingar bestäms">Hur ankomstdagen för handlingar bestäms</a></h4><p><a name="P43aS3"></a></p><a class="paragraf" name="P44"><b>44 §</b></a>   En handling har kommit in till domstolen den dag som  handlingen når domstolen eller en behörig befattningshavare.<p><a name="P44S2"></a></p>

Om en handling genom en postförsändelse eller en avi om en  betald postförsändelse som innehåller handlingen har nått  domstolen eller en behörig befattningshavare en viss dag, ska  handlingen dock anses ha kommit in närmast föregående  arbetsdag, om det inte framstår som osannolikt att handlingen  eller avin redan den föregående arbetsdagen skilts av för  domstolen på ett postkontor.<p><a name="P44S3"></a></p>

En handling som finns i domstolens postlåda när domstolen  tömmer den första gången en viss dag ska anses ha kommit in  närmast föregående arbetsdag. <i>Lag (2020:925)</i>.<p><a name="P44S4"></a></p><h4 name="Hinder mot inställelse"><a name="Hinder mot inställelse">Hinder mot inställelse</a></h4><p><a name="P44S5"></a></p><a class="paragraf" name="P45"><b>45 §</b></a>   Den som har kallats till sammanträde men inte kan inställa sig skall omedelbart anmäla det till domstolen.<p><a name="P45S2"></a></p>

I fråga om laga förfall tillämpas 32 kap. 6-8 §§
rättegångsbalken. <i>Lag (2002:383)</i>.<p><a name="P45S3"></a></p><h4 name="Delgivning"><a name="Delgivning">Delgivning</a></h4><p><a name="P45S4"></a></p><a class="paragraf" name="P46"><b>46 §</b></a>   Skall domstolen underrätta någon om innehållet i en handling eller om något annat, får det ske genom delgivning. Delgivning skall användas, om det är särskilt föreskrivet eller om det med hänsyn till syftet med bestämmelsen om underrättelse framgår att delgivning bör ske, men bör i övrigt tillgripas bara om det behövs med hänsyn till omständigheterna.<p><a name="P46S2"></a></p><a class="paragraf" name="P46a"><b>46 a §</b></a>   Bestämmelserna i 24 § delgivningslagen (2010:1932)
hindrar inte att hovrätt delger en part handlingar genom förenklad delgivning, om parten under handläggningen i tingsrätten har informerats om att sådan delgivning kan komma att användas i hovrätten om tingsrättens avgörande överklagas dit.<p><a name="P46aS2"></a></p>

Första stycket gäller även för Högsta domstolen om informationen har lämnats i tingsrätten eller i hovrätten.<br /><i>Lag (2010:1966)</i>.<p><a name="P46aS3"></a></p><h4 name="Ombud och biträde"><a name="Ombud och biträde">Ombud och biträde</a></h4><p><a name="P46aS4"></a></p><a class="paragraf" name="P47"><b>47 §</b></a>   Den som är part får anlita ombud eller biträde.<p><a name="P47S2"></a></p>

I fråga om ombud eller biträde tillämpas 12 kap. 2-5 §§ och 
6 § andra stycket rättegångsbalken. I fråga om fullmakt för  ombud tillämpas 12 kap. 8-19 §§ rättegångsbalken. En skriftlig  fullmakt behöver dock inte ges in annat än om domstolen anser  att det behövs. <i>Lag (2020:925)</i>.<p><a name="P47S3"></a></p><h4 name="Tolk och översättning av handlingar"><a name="Tolk och översättning av handlingar">Tolk och översättning av handlingar</a></h4><p><a name="P47S4"></a></p><a class="paragraf" name="P48"><b>48 §</b></a>   I fråga om tolk och översättning av handlingar tillämpas 5 kap.
6 8 §§ och 33 kap. 9 § rättegångsbalken.<p><a name="P48S2"></a></p><br /><h3 name="overgang"><a name="overgang">Övergångsbestämmelser</a></h3>
1996:242<br />
   1. Denna lag träder i kraft den 1 juli 1996.<br />
   2. Genom lagen upphävs lagen (1946:807) om handläggning av domstolsärenden.<br />
   3. Har ett beslut meddelats före ikraftträdandet gäller äldre bestämmelser i fråga om rätten att överklaga det beslutet och om vad den som vill överklaga beslutet skall iaktta.<p><a name="P48S2"></a></p>

2005:707<p><a name="P48S3"></a></p>

Denna lag träder i kraft den dag regeringen bestämmer. Äldre bestämmelser gäller i fråga om krav på prövningstillstånd vid överklagande av beslut som har meddelats före ikraftträdandet.<p><a name="P48S4"></a></p>

2010:1966<br />
   1. Denna lag träder i kraft den 1 april 2011.<br />
   2. Äldre bestämmelser gäller om ett beslut om delgivning enligt 15-17 §§ delgivningslagen (1970:428) har fattats före den 1 april 2011 eller om en handling har skickats eller lämnats före denna tidpunkt.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>