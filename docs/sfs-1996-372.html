<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1996:372) om en försöksverksamhet med viss kvalificerad yrkesutbildning - SFS sfs-1996-372</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (1996:372) om en försöksverksamhet med viss kvalificerad yrkesutbildning</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1996:372</span> •
                <span><strong>Utfärdad:</strong> 1996-05-15</span>
            </div>
        </header>

        <main class="law-content">
            <h2>Förordning (1996:372) om en försöksverksamhet med viss kvalificerad yrkesutbildning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1996:372<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
1996-05-15 <br />  


<b>Ändrad</b>:   
t.o.m. SFS 2001:245<br />  

<b>Tidsbestämd</b>: 
2002-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=1996:372">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1996:372">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Statligt stöd får lämnas för försöksverksamhet med viss kvalificerad yrkesutbildning enligt bestämmelserna i lagen (1996:339)
om en försöksverksamhet med viss kvalificerad yrkesutbildning och bestämmelserna i denna förordning.<p><a name="P1S2"></a></p><a class="paragraf" name="P2"><b>2 §</b></a>   För en utbildning som avses i denna förordning får statsbidrag lämnas till kommuner, landsting eller enskilda utbildningsanordnare och särskilda medel lämnas till statliga universitet och högskolor eller andra statliga utbildningsanordnare.<p><a name="P2S2"></a></p>

Statsbidrag och särskilda medel lämnas i mån av tillgång på medel och får inte lämnas för en sådan del av en utbildning för vilken statsbidrag eller särskilda medel lämnas i någon annan ordning.<p><a name="P2S3"></a></p>

Med högskola avses i denna förordning dels universitet och högskolor med statligt, kommunalt eller landstingskommunalt huvudmannaskap, dels enskilda utbildningsanordnare som har tillstånd att utfärda examina enligt lagen (1993:792) om tillstånd att utfärda vissa examina.<p><a name="P2S4"></a></p><a class="paragraf" name="P3"><b>3 §</b></a>   Kommittén för kvalificerad yrkesutbildning beslutar om statsbidrag eller särskilda medel efter ansökan av den som enligt 4 §
är ansvarig utbildningsanordnare.<p><a name="P3S2"></a></p><h4 name="Ansvarig utbildningsanordnare"><a name="Ansvarig utbildningsanordnare">Ansvarig utbildningsanordnare</a></h4><p><a name="P3S3"></a></p><a class="paragraf" name="P4"><b>4 §</b></a>   Om en utbildning anordnas av flera utbildningsanordnare i samverkan, skall alltid en av dem vara ansvarig för utbildningen
(ansvarig utbildningsanordnare).<p><a name="P4S2"></a></p><h4 name="Utbildningen"><a name="Utbildningen">Utbildningen</a></h4><p><a name="P4S3"></a></p><a class="paragraf" name="P5"><b>5 §</b></a>   Utbildningen skall bestå av dels teoretisk undervisning, dels lärande i arbete på en arbetsplats. En tredjedel av utbildningstiden skall utgöras av lärande i arbete. Kommittén får om särskilda skäl motiverar det medge att tiden för lärande i arbete skall omfatta något mer eller något mindre än en tredjedel av utbildningstiden.<p><a name="P5S2"></a></p><a class="paragraf" name="P6"><b>6 §</b></a>   Omfattningen av utbildningen anges enligt ett poängsystem, där varje poäng motsvarar heltidsstudier under en vecka.<p><a name="P6S2"></a></p><a class="paragraf" name="P7"><b>7 §</b></a>   En kvalificerad yrkesutbildning får avslutas med en kvalificerad yrkesutbildningsexamen om utbildningen omfattar sammanlagt 80 poäng och den studerande har fullgjort vad som krävs för att bli godkänd på alla moment i utbildningen.<p><a name="P7S2"></a></p><a class="paragraf" name="P8"><b>8 §</b></a>   Som allmänna mål för en kvalificerad yrkesutbildningsexamen gäller vad som anges i 2 § lagen (1996:339) om en försöksverksamhet med viss kvalificerad yrkesutbildning.<p><a name="P8S2"></a></p>

Därutöver gäller de särskilda mål och krav som enligt 19 § 8 skall fastställas för en examen.<p><a name="P8S3"></a></p><a class="paragraf" name="P9"><b>9 §</b></a>   En studerande som uppfyller kraven för en kvalificerad yrkesutbildningsexamen skall på begäran få ett examensbevis. I ett sådant bevis skall utbildningens inriktning anges.<p><a name="P9S2"></a></p>

En studerande som fullgjort en utbildning som inte leder fram till en examen skall på begäran få ett utbildningsbevis.<p><a name="P9S3"></a></p><a class="paragraf" name="P10"><b>10 §</b></a>   Lärarna inom försöksverksamheten skall ha den teoretiska utbildning och den erfarenhet från arbetslivet som behövs för att säkerställa en hög kvalitet i utbildningen.<p><a name="P10S2"></a></p><a class="paragraf" name="P11"><b>11 §</b></a>   De studerande skall ges möjlighet till insyn i verksamheten och tillfälle att påverka utbildningens uppläggning och genomförande.<p><a name="P11S2"></a></p><a class="paragraf" name="P12"><b>12 §</b></a>   Utbildningen skall vara avgiftsfri för den studerande.<p><a name="P12S2"></a></p>

Utbildningen skall vara öppen för sökande från hela landet.<p><a name="P12S3"></a></p><h4 name="Tillträde till utbildningen"><a name="Tillträde till utbildningen">Tillträde till utbildningen</a></h4><p><a name="P12S4"></a></p><h4 name="Behörighet"><a name="Behörighet">Behörighet</a></h4><p><a name="P12S5"></a></p><a class="paragraf" name="P13"><b>13 §</b></a>   Till utbildningen får endast sådana sökande antas som vid utbildningens början uppfyller kraven i 14 och 15 §§.<p><a name="P13S2"></a></p><a class="paragraf" name="P14"><b>14 §</b></a>   För tillträde till en utbildning krävs att sökanden har fullföljt ett nationellt program i gymnasieskolan eller har motsvarande svensk eller utländsk utbildning eller genom annan verksamhet har förvärvat motsvarande kunskaper.<p><a name="P14S2"></a></p><a class="paragraf" name="P15"><b>15 §</b></a>   För tillträde till en utbildning får ställas upp krav på särskilda förkunskaper. Sådana krav skall vara relevanta för den aktuella utbildningen och får avse<br />
   1. kunskaper i ämne i gymnasieskolans nationella program eller motsvarande kunskaper,<br />
   2. krav på yrkeserfarenhet som kan vara av betydelse för utbildningens speciella inriktning eller det yrkesområde som utbildningen förbereder för.<p><a name="P15S2"></a></p><h4 name="Urval"><a name="Urval">Urval</a></h4><p><a name="P15S3"></a></p><a class="paragraf" name="P16"><b>16 §</b></a>   Om antalet platser inom en kvalificerad yrkesutbildning är mindre än antalet behöriga sökande, får urval göras. Därvid skall hänsyn tas till den sökandes möjlighet att tillgodogöra sig utbildningen.<p><a name="P16S2"></a></p><a class="paragraf" name="P17"><b>17 §</b></a>   Vid urvalet får en eller flera av följande urvalsgrunder användas: betyg, särskilt prov, tidigare utbildning och yrkeserfarenhet.<p><a name="P17S2"></a></p><h4 name="Utbildningsplan"><a name="Utbildningsplan">Utbildningsplan</a></h4><p><a name="P17S3"></a></p><a class="paragraf" name="P18"><b>18 §</b></a>   För varje utbildning skall det finnas en utbildningsplan som fastställs av kommittén.<p><a name="P18S2"></a></p><a class="paragraf" name="P19"><b>19 §</b></a>   I utbildningsplanen skall anges<br />
   1. den ansvariga utbildningsanordnaren och övriga utbildningsanordnare,<br />
   2. utbildningens mål och de huvudmoment som ingår i utbildningen,<br />
   3. utbildningens omfattning, huvudsakliga uppläggning och organisation,<br />
   4. inriktning, organisation och omfattning av det lärande i arbete som ingår i utbildningen,<br />
   5. kompetenskrav på den undervisande personalen,<br />
   6. de krav på förkunskaper och andra villkor som gäller för att få börja på utbildningen samt de urvalsgrunder som skall användas,<br />
   7. de principer för betygssättning och former för kunskapskontroll som skall tillämpas, samt<br />
   8. om utbildningen kan avslutas med en kvalificerad yrkesutbildningsexamen, dess inriktning samt de särskilda mål och krav som skall gälla för denna examen.<p><a name="P19S2"></a></p>

I planen skall också anges om den högskola som är representerad i den ledningsgrupp som avses i 21 § bedömer att ett eller flera moment som ingår i utbildningen får tillgodoräknas vid denna högskola.<p><a name="P19S3"></a></p><h4 name="Studiestöd"><a name="Studiestöd">Studiestöd</a></h4><p><a name="P19S4"></a></p><a class="paragraf" name="P20"><b>20 §</b></a>   Den som går igenom en utbildning enligt denna förordning kan enligt bilagan till studiestödsförordningen (2000:655) få studiemedel enligt studiestödslagen (1999:1395). Förordning (2001:245).<p><a name="P20S2"></a></p><h4 name="Ledningsgrupp för utbildningen"><a name="Ledningsgrupp för utbildningen">Ledningsgrupp för utbildningen</a></h4><p><a name="P20S3"></a></p><a class="paragraf" name="P21"><b>21 §</b></a>   Hos den ansvariga utbildningsanordnaren skall det finnas en ledningsgrupp för utbildningen under den tid utbildningen bedrivs. Om en utbildningsanordnare är ansvarig för flera utbildningar får ledningsgruppen vara gemensam för dessa.<p><a name="P21S2"></a></p><a class="paragraf" name="P22"><b>22 §</b></a>   Ledningsgruppen för utbildningen skall<br />
   1. se till att utbildningen genomförs enligt bestämmelserna i lagen
(1996:339) om en försöksverksamhet med viss kvalificerad yrkesutbildning, bestämmelserna i denna förordning och i enlighet med beslut av kommittén,<br />
   2. anta studerande till utbildningen och<br />
   3. utfärda utbildnings- och examensbevis efter genomförd utbildning.<p><a name="P22S2"></a></p><a class="paragraf" name="P23"><b>23 §</b></a>   Ledningsgruppen skall bestå av<br />
   1. företrädare för de delar av arbetslivet som berörs av utbildningen,<br />
   2. minst en företrädare för en högskola och<br />
   3. minst en företrädare för den kommunala vuxenutbildningen.<p><a name="P23S2"></a></p>

Den ansvariga utbildningsanordnaren får utse ledamöter utöver dem som anges i första stycket. Flertalet av ledamöterna i ledningsgruppen skall dock vara företrädare för arbetslivet.<p><a name="P23S3"></a></p>

Minst en företrädare för de studerande skall ha närvaro- och yttranderätt vid ledningsgruppens sammanträden.<p><a name="P23S4"></a></p><a class="paragraf" name="P24"><b>24 §</b></a>   Om en kommun eller ett landsting är ansvarig utbildningsanordnare, skall den nämnd som fullmäktige utser uppdra åt en ledningsgrupp att under nämnden sköta de uppgifter som anges i 22 §.<br />
Nämnden får helt eller delvis återkalla uppdraget, om det finns särskilda skäl för det.<p><a name="P24S2"></a></p><h4 name="Statsbidrag och särskilda medel"><a name="Statsbidrag och särskilda medel">Statsbidrag och särskilda medel</a></h4><p><a name="P24S3"></a></p><a class="paragraf" name="P25"><b>25 §</b></a>   Kommittén skall vid sin fördelning av statsbidrag eller särskilda medel särskilt beakta om en utbildning<br />
   1. efterfrågas av arbetslivet och bedöms ha goda förutsättningar att bli genomförd med en hög kvalitet,<br />
   2. genomförs av en högskola och en kommun och eventuellt någon annan i samverkan och<br />
   3. bidrar till att bryta traditioner i fråga om könsbundna utbildnings- och yrkesval.<p><a name="P25S2"></a></p><a class="paragraf" name="P26"><b>26 §</b></a>   Beslutet om statsbidrag eller särskilda medel skall innehålla uppgifter om belopp, antal utbildningsplatser och utbildningens lokalisering och dimensionering.<p><a name="P26S2"></a></p><a class="paragraf" name="P27"><b>27 §</b></a>   Statsbidrag och särskilda medel betalas ut av Kammarkollegiet till den ansvariga utbildningsanordnaren.<p><a name="P27S2"></a></p><a class="paragraf" name="P28"><b>28 §</b></a>   Statsbidrag får återkrävas om den ansvariga utbildningsanordnaren eller någon annan som deltar i anordnandet av utbildningen i väsentlig mån åsidosätter någon bestämmelse eller något villkor som gäller för bidraget.<p><a name="P28S2"></a></p><h4 name="Tillsyn m.m."><a name="Tillsyn m.m.">Tillsyn m.m.</a></h4><p><a name="P28S3"></a></p><a class="paragraf" name="P29"><b>29 §</b></a>   Kommittén skall svara för tillsyn och uppföljning av de utbildningar som bedrivs med stöd av statsbidrag eller särskilda medel enligt bestämmelserna i denna förordning.<p><a name="P29S2"></a></p><a class="paragraf" name="P30"><b>30 §</b></a>   De utbildningsanordnare som deltar i anordnandet av en utbildning är skyldiga att utvärdera verksamheten och att medverka i den uppföljning och utvärdering av utbildningen som initieras av kommittén. De skall till kommittén eller den som kommittén bestämmer lämna de uppgifter som kommittén begär.<p><a name="P30S2"></a></p><h4 name="Överklagande"><a name="Överklagande">Överklagande</a></h4><p><a name="P30S3"></a></p><a class="paragraf" name="P31"><b>31 §</b></a>   Beslut av kommittén enligt denna förordning får inte överklagas.<p><a name="P31S2"></a></p><a class="paragraf" name="P32"><b>32 §</b></a>   Beslut av den ansvariga utbildningsanordnaren om avslag på en studerandes begäran att få examensbevis eller utbildningsbevis får överklagas till Överklagandenämnden för högskolan.<p><a name="P32S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>