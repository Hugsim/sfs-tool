<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1998:1387) om fonogramersättning
 - SFS sfs-1998-1387</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1998:1387) om fonogramersättning
</h1>
            <div class="meta-info">
                <span><strong>SFS:</strong> 1998:1387</span> •
                <span><strong>Utfärdad:</strong> 1998-11-19</span>
            </div>
        </header>

        <main class="law-content">
            <h2>Förordning (1998:1387) om fonogramersättning
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1998:1387<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
1998-11-19 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=1998:1387">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1998:1387">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Ersättning av statsmedel skall årligen betalas till upphovsmän som kompensation för att musikaliska verk på fonogram (musikfonogram) och musikaliska verk i tryckt form
(musikalier) lånas ut genom folk- och skolbiblioteken
(fonogramersättning).<p><a name="P1S2"></a></p>

Fonogramersättning skall även betalas till de utövande konstnärer som medverkar på musikfonogram.<p><a name="P1S3"></a></p><a class="paragraf" name="P2"><b>2 §</b></a>   Fonogramersättning för utlåning genom folk- och skolbiblioteken skall betalas i mån av medel samt med högst sex kronor per hemlån för utlåning av musikfonogram och med högst tre kronor per hemlån för utlåning av musikalier.<p><a name="P2S2"></a></p>

Ersättningen skall betalas varje kalenderår och beräknas på antalet hemlån för kalenderåret före det år som ersättningen avser. Antalet hemlån skall bestämmas genom årliga stickprovsundersökningar.<p><a name="P2S3"></a></p><a class="paragraf" name="P3"><b>3 §</b></a>   Ersättningsrätten gäller endast verk som vid utlåningstillfället omfattas av upphovsrättens giltighetstid eller utövande konstnärers rättigheters giltighetstid enligt lagen (1960:729) om upphovsrätt till litterära och konstnärliga verk.<p><a name="P3S2"></a></p><a class="paragraf" name="P4"><b>4 §</b></a>   Föreningen Svenska Tonsättares Internationella Musikbyrå
(STIM) fördelar ersättning till upphovsmän och föreningen Svenska Artisters och Musikers Intresseorganisation (SAMI)
fördelar ersättning till utövande konstnärer.<p><a name="P4S2"></a></p><a class="paragraf" name="P5"><b>5 §</b></a>   Fonogramersättning betalas till upphovsmän och utövande konstnärer som har sin huvudsakliga verksamhet i Sverige eller som har sin vanliga vistelseort i landet. STIM och SAMI skall gemensamt besluta hur det belopp som betalas för varje musikfonogram skall fördelas mellan upphovsmannen och den utövande konstnären.<p><a name="P5S2"></a></p>

Om flera upphovsmän eller utövande konstnärer medverkar på ett musikfonogram skall ersättningen fördelas inom varje grupp efter de principer som respektive organisation tillämpar vid fördelningen av upphovsrättsliga ersättningar.<p><a name="P5S3"></a></p>

Ersättning för utlåning av musikalier med fler än en upphovsman skall fördelas i enlighet med vad som anges i andra stycket.<p><a name="P5S4"></a></p><a class="paragraf" name="P6"><b>6 §</b></a>   Efter den ersättningsberättigades död skall lagstiftning om bodelning, arv och testamente tillämpas på ersättningen.<p><a name="P6S2"></a></p>

Rätt till fonogramersättning som inte är tillgänglig för lyftning kan inte överlåtas och får därför inte utmätas.<p><a name="P6S3"></a></p><a class="paragraf" name="P7"><b>7 §</b></a>   Beslut enligt denna förordning får inte överklagas.<p><a name="P7S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>