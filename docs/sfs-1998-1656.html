<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1998:1656) om patientnämndsverksamhet m.m. - SFS sfs-1998-1656</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1998:1656) om patientnämndsverksamhet m.m.</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1998:1656</span> •
                <span><strong>Utfärdad:</strong> 1998-12-10</span>
            </div>
        </header>

        <main class="law-content">
            <h2>Lag (1998:1656) om patientnämndsverksamhet m.m.</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1998:1656<br />

<b>Departement/myndighet</b>:   
Socialdepartementet <br />  

<b>Utfärdad</b>:   
1998-12-10 <br />  


<b>Ändrad</b>:   
t.o.m. SFS 2017:45<br />  

<b>Upphävd</b>: 
2018-01-01<br />

<b>Författningen har upphävts genom</b>: 
SFS 2017:372<br />


<b>Ändringsregister</b>:   
<a href="http://rkrattsbaser.gov.se/sfsr?bet=1998:1656">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1998:1656">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   I varje landsting och kommun ska det finnas en eller  flera nämnder med uppgift att stödja och hjälpa patienter  inom<br />
   1. den hälso- och sjukvård enligt hälso- och sjukvårdslagen 
(2017:30) som bedrivs av landsting eller enligt avtal med  landsting,<br />
   2. den hälso- och sjukvård enligt hälso- och sjukvårdslagen  som bedrivs av kommuner eller enligt avtal med kommuner och  den allmänna omvårdnad enligt socialtjänstlagen (2001:453)  som ges i samband med sådan hälso- och sjukvård, och<br />
   3. den tandvård enligt tandvårdslagen (1985:125) som bedrivs  eller helt eller delvis finansieras av landsting. <p><a name="P1S2"></a></p>

För sådana nämnder gäller vad som är föreskrivet i  kommunallagen (1991:900). Särskilda bestämmelser om gemensam  nämnd finns i lagen (2003:192) om gemensam nämnd inom vård-  och omsorgsområdet. <i>Lag (2017:45)</i>.<p><a name="P1S3"></a></p><a class="paragraf" name="P2"><b>2 §</b></a>   Nämnderna ska utifrån synpunkter och klagomål stödja och hjälpa enskilda patienter och bidra till kvalitetsutveckling och hög patientsäkerhet i hälso- och sjukvården genom att<br />
   1. tillhandahålla eller hjälpa patienter att få den information patienterna behöver för att kunna ta till vara sina intressen i hälso- och sjukvården,<br />
   2. främja kontakterna mellan patienter och vårdpersonal,<br />
   3. hjälpa patienter att vända sig till rätt myndighet, samt<br />
   4. rapportera iakttagelser och avvikelser av betydelse för patienterna till vårdgivare och vårdenheter.<p><a name="P2S2"></a></p>

Nämnderna ska informera allmänheten, hälso- och sjukvårdspersonalen och andra berörda om sin verksamhet.<br /><i>Lag (2014:825)</i>.<p><a name="P2S3"></a></p><a class="paragraf" name="P3"><b>3 §</b></a>   En kommun som ingår i ett landsting får överlåta uppgifterna enligt 1 § till landstinget, om kommunen och landstinget har kommit överens om detta. Kommunen får lämna sådant ekonomiskt bidrag till landstinget som motiveras av överenskommelsen.<p><a name="P3S2"></a></p><a class="paragraf" name="P4"><b>4 §</b></a>   Nämnderna ska göra Inspektionen för vård och omsorg uppmärksam på förhållanden som omfattas av myndighetens tillsyn.<p><a name="P4S2"></a></p>

Nämnderna ska senast den sista februari varje år till Inspektionen för vård och omsorg och Socialstyrelsen lämna en redogörelse över patientnämndsverksamheten under föregående år. <i>Lag (2012:943)</i>.<p><a name="P4S3"></a></p><a class="paragraf" name="P5"><b>5 §</b></a>   Föreskrifter om stödpersoner vid psykiatrisk vård som är förenad med frihetsberövande och annat tvång finns i lagen
(1991:1128) om psykiatrisk tvångsvård och i lagen (1991:1129)
om rättspsykiatrisk vård. Föreskrifter om stödpersoner finns även i smittskyddslagen (2004:168). <i>Lag (2004:189)</i>.<p><a name="P5S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>