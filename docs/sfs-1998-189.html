<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (1998:189) om förhandsbesked i skattefrågor - SFS sfs-1998-189</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (1998:189) om förhandsbesked i skattefrågor</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1998:189</span> •
                <span><strong>Utfärdad:</strong> 1998-04-29</span>
            </div>
        </header>

        <main class="law-content">
            <h2>Lag (1998:189) om förhandsbesked i skattefrågor</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1998:189<br />

<b>Departement/myndighet</b>:   
Finansdepartementet S3 <br />  

<b>Utfärdad</b>:   
1998-04-29 <br />  


<b>Ändrad</b>:   
t.o.m. SFS 2024:734<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1998:189">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1998:189">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller förhandsbesked om <br />
   1. skatt eller avgift som avses i <br />
      a) lagen (1984:1052) om statlig fastighetsskatt, <br />
      b) lagen (1990:661) om avkastningsskatt på pensionsmedel för  dem som avses i 2 § första stycket 1-4 och 6-13 i den lagen,<br />
      c) lagen (1991:687) om särskild löneskatt på  pensionskostnader, <br />
      d) lagen (1994:1744) om allmän pensionsavgift, <br />
      e) inkomstskattelagen (1999:1229), och<br />
      f) lagen (2007:1398) om kommunal fastighetsavgift, <br />
   2. punktskatt som avses i 3 kap. 15 § skatteförfarandelagen 
(2011:1244), <br />
   3. skatt enligt mervärdesskattelagen (2023:200), <br />
   4. taxering enligt fastighetstaxeringslagen (1979:1152), <br />
   5. skatt enligt kupongskattelagen (1970:624), och<br />
   6. skatt enligt lagen (2023:875) om tilläggsskatt.<p><a name="P1S2"></a></p>

Förhandsbesked lämnas av Skatterättsnämnden efter ansökan av  en enskild eller det allmänna ombudet hos Skatteverket.<br /><i>Lag (2023:878)</i>.<p><a name="P1S3"></a></p><a class="paragraf" name="P2"><b>2 §</b></a>   Skatterättsnämnden består av högst fjorton ledamöter och högst tio ersättare. Ledamöter och ersättare förordnas av regeringen för högst fyra år i taget.<p><a name="P2S2"></a></p>

Skatterättsnämnden sammanträder på två avdelningar, en för direkt skatt och en för indirekt skatt. Regeringen bestämmer ledamöternas och ersättarnas fördelning på avdelningarna och utser bland ledamöterna en ordförande och en vice ordförande på varje avdelning.<p><a name="P2S3"></a></p><a class="paragraf" name="P3"><b>3 §</b></a>   Skatterättsnämnden är beslutsför när ordföranden vid  sammanträdet samt fem andra ledamöter är närvarande. Nämnden  är dock beslutsför med färre ledamöter, om tre av dem, bland  dem ordföranden, är ense om utgången i ärendet. Fler än  ordföranden samt sex andra ledamöter får inte delta i nämndens  beslut. <i>Lag (2020:855)</i>.<p><a name="P3S2"></a></p><a class="paragraf" name="P3a"><b>3 a §</b></a>   Skatterättsnämnden får lämna över till ordföranden, vice  ordföranden eller någon som tjänstgör vid nämndens kansli att  fatta andra beslut än att lämna förhandsbesked eller avvisa en  ansökan om sådant besked. <i>Lag (2020:855)</i>.<p><a name="P3aS2"></a></p><a class="paragraf" name="P4"><b>4 §</b></a>   Om det framkommer skiljaktiga meningar vid överläggningen i Skatterättsnämnden tillämpas bestämmelserna i 16 kap.<br />
rättegångsbalken om omröstning i tvistemål.<p><a name="P4S2"></a></p><h4 name="Förutsättningar för förhandsbesked"><a name="Förutsättningar för förhandsbesked">Förutsättningar för förhandsbesked</a></h4><p><a name="P4S3"></a></p><a class="paragraf" name="P5"><b>5 §</b></a>   Efter ansökan av en enskild får förhandsbesked lämnas i en  fråga som avser sökandens skattskyldighet eller beskattning om  det är av vikt för sökanden eller för en enhetlig lagtolkning  eller rättstillämpning.<p><a name="P5S2"></a></p>

Första stycket gäller även den som i större omfattning  förbrukar eller avser att förbruka elektrisk kraft eller  bränslen om frågan rör beskattning enligt lagen (1994:1776) om  skatt på energi. <i>Lag (2021:1167)</i>.<p><a name="P5S3"></a></p><a class="paragraf" name="P6"><b>6 §</b></a>   I ärenden som avses i 1 § första stycket 1 och 4 får förhandsbesked lämnas efter ansökan av det allmänna ombudet hos Skatteverket endast om<br />
   1. frågan angår en enskild och gäller ett yrkande eller en ansökan som denne framställt hos Skatteverket,<br />
   2. Skatteverket har fattat ett beslut i saken och beslutet gått den enskilde emot samt<br />
   3. det är av vikt för en enhetlig lagtolkning eller rättstillämpning att förhandsbesked lämnas. <i>Lag (2003:666)</i>.<p><a name="P6S2"></a></p><a class="paragraf" name="P6a"><b>6 a §</b></a>   I ärenden som avses i 1 § första stycket 2 och 3 får  förhandsbesked lämnas efter ansökan av det allmänna ombudet  hos Skatteverket endast om<br />
   1. frågan angår en enskild,<br />
   2. Skatteverket eller, i fall som avses i 2 kap. 1 eller 12 §  lagen (1998:506) om flyttning och kontroll av vissa  punktskattepliktiga varor, Tullverket har fattat ett beslut i  saken,<br />
   3. beslutet gått den enskilde emot, och<br />
   4. det är av vikt för en enhetlig lagtolkning eller  rättstillämpning att förhandsbesked lämnas. <i>Lag (2024:734)</i>.<p><a name="P6aS2"></a></p><a class="paragraf" name="P7"><b>7 §</b></a>   En ansökan om förhandsbesked skall vara skriftlig.<p><a name="P7S2"></a></p>

I ansökan skall sökanden lämna de uppgifter som behövs för att förhandsbesked skall kunna lämnas.<p><a name="P7S3"></a></p><a class="paragraf" name="P8"><b>8 §</b></a>   Skatterättsnämnden får anmoda sökanden att inom viss tid komma in med de ytterligare upplysningar som nämnden anser sig behöva för att pröva ansökan om förhandsbesked.<p><a name="P8S2"></a></p>

Skatterättsnämnden får i fråga som avses i 1 § första stycket 2 begära varuprov av sökanden.<p><a name="P8S3"></a></p><h4 name="Tidsfrister"><a name="Tidsfrister">Tidsfrister</a></h4><p><a name="P8S4"></a></p><a class="paragraf" name="P9"><b>9 §</b></a>   En enskilds ansökan rörande en fråga som avses i 1 §  första stycket 1 eller 4 ska ha kommit in till  Skatterättsnämnden senast den dag då deklaration senast ska  lämnas till ledning för det beslut om slutlig skatt eller den  taxering som frågan avser. <p><a name="P9S2"></a></p>

En enskilds ansökan rörande en fråga som avses i 1 § första  stycket 2 eller 3 ska ha kommit in till Skatterättsnämnden  innan den första redovisningsperiod som berörs av den fråga  som ansökan avser har börjat. Om skatteredovisningen inte  avser redovisningsperioder ska ansökan ha kommit in senast den  dag då deklaration senast ska lämnas. <p><a name="P9S3"></a></p>

En enskilds ansökan rörande en fråga som avses i 1 § första  stycket 5 ska ha kommit in till Skatterättsnämnden senast inom  fyra månader efter utdelningstillfället.<p><a name="P9S4"></a></p>

En enskilds ansökan rörande en fråga som avses i 1 § första  stycket 6 ska ha kommit in till Skatterättsnämnden senast den  dag då en tilläggsskatterapport senast ska lämnas till ledning  för det beslut om tilläggsskatt som frågan avser.  <i>Lag (2023:878)</i>.<p><a name="P9S5"></a></p><a class="paragraf" name="P10"><b>10 §</b></a>   En ansökan av det allmänna ombudet hos Skatteverket rörande en fråga som avses i 1 § första stycket 1 eller 4 ska ha kommit in till Skatterättsnämnden före utgången av det andra året efter det år beskattningsåret löpte ut eller före utgången av året efter taxeringsåret.<p><a name="P10S2"></a></p>

En ansökan av det allmänna ombudet hos Skatteverket rörande en fråga som avses i 1 § första stycket 2 eller 3 ska ha kommit in till Skatterättsnämnden före utgången av andra året efter utgången av det kalenderår under vilket redovisningsperioden har gått ut eller, om skatteredovisningen inte avser redovisningsperioder, den skattepliktiga händelsen har inträffat. <i>Lag (2011:1254)</i>.<p><a name="P10S3"></a></p><h4 name="Motpart"><a name="Motpart">Motpart</a></h4><p><a name="P10S4"></a></p><a class="paragraf" name="P11"><b>11 §</b></a>   Om en enskild ansöker om förhandsbesked är Skatteverket motpart i ärendet.<p><a name="P11S2"></a></p>

Om det allmänna ombudet hos Skatteverket ansöker om förhandsbesked är den enskilde som frågan angår motpart i ärendet. <i>Lag (2003:666)</i>.<p><a name="P11S3"></a></p><h4 name="Hinder mot att pröva ansökan"><a name="Hinder mot att pröva ansökan">Hinder mot att pröva ansökan</a></h4><p><a name="P11S4"></a></p><a class="paragraf" name="P12"><b>12 §</b></a>   Finner Skatterättsnämnden med hänsyn till ansökans innehåll att förhandsbesked inte bör lämnas skall ansökan avvisas. Detsamma gäller om ansökan kommit in för sent.<p><a name="P12S2"></a></p>

En ansökan av det allmänna ombudet hos Skatteverket skall avvisas om den fråga som ansökan avser efter överklagande har anhängiggjorts vid allmän förvaltningsdomstol innan ansökan kommit in till Skatterättsnämnden.<p><a name="P12S3"></a></p>

En ansökan får avvisas utan att den som är motpart ges tillfälle att yttra sig i ärendet. <i>Lag (2003:666)</i>.<p><a name="P12S4"></a></p><a class="paragraf" name="P13"><b>13 §</b></a>   Om motparten till det allmänna ombudet hos Skatteverket inte längre vidhåller det yrkande eller den ansökan som han framställt hos Skatteverket, förfaller ärendet om förhandsbesked. <i>Lag (2003:666)</i>.<p><a name="P13S2"></a></p><h4 name="Handläggning"><a name="Handläggning">Handläggning</a></h4><p><a name="P13S3"></a></p><a class="paragraf" name="P14"><b>14 §</b></a>   Om ansökan inte omedelbart avvisas skall Skatterättsnämnden ge motparten tillfälle att yttra sig skriftligen.<p><a name="P14S2"></a></p>

Skatterättsnämnden kan bereda parterna tillfälle att muntligen lämna upplysningar inför nämnden.<p><a name="P14S3"></a></p><h4 name="Förhandsbeskedet"><a name="Förhandsbeskedet">Förhandsbeskedet</a></h4><p><a name="P14S4"></a></p><a class="paragraf" name="P15"><b>15 §</b></a>   I förhandsbeskedet skall Skatterättsnämnden i den omfattning som nämnden anser lämplig ange hur den fråga som förhandsbeskedet avser skall bedömas.<p><a name="P15S2"></a></p>

Förhandsbeskedet skall delges parterna.<p><a name="P15S3"></a></p><a class="paragraf" name="P16"><b>16 §</b></a>   Ett förhandsbesked som vunnit laga kraft är bindande för Skatteverket och allmän förvaltningsdomstol i förhållande till den enskilde som beskedet angår, om denne yrkar det.<p><a name="P16S2"></a></p>

Förhandsbeskedet är dock inte bindande om en författningsändring påverkar den fråga som beskedet avser.<br /><i>Lag (2003:666)</i>.<p><a name="P16S3"></a></p><h4 name="Avgift, kostnad och ersättning"><a name="Avgift, kostnad och ersättning">Avgift, kostnad och ersättning</a></h4><p><a name="P16S4"></a></p><a class="paragraf" name="P17"><b>17 §</b></a>   För ett förhandsbesked rörande en fråga som avses i 1 §  första stycket 1, 4, 5 eller 6 får Skatterättsnämnden ta ut en  avgift av en enskild sökande enligt föreskrifter som  regeringen meddelar.<p><a name="P17S2"></a></p>

Om Högsta förvaltningsdomstolen undanröjer ett förhandsbesked  på grund av att det inte borde ha lämnats, ska avgiften  betalas tillbaka. <i>Lag (2023:878)</i>.<p><a name="P17S3"></a></p><a class="paragraf" name="P18"><b>18 §</b></a>   Om Skatterättsnämnden eller Högsta förvaltningsdomstolen gör en undersökning eller anlitar en sakkunnig för att utreda en varas beskaffenhet ska sökanden betala för detta om inte nämnden eller Högsta förvaltningsdomstolen medger undantag.<br /><i>Lag (2010:1452)</i>.<p><a name="P18S2"></a></p><a class="paragraf" name="P19"><b>19 §</b></a>   Avgift enligt 17 § och kostnad enligt 18 § som inte betalats inom den tid Skatterättsnämnden angett får tas ut genom indrivning enligt lagen (1993:891) om indrivning av statliga fordringar m.m.<p><a name="P19S2"></a></p>

Vid indrivning får verkställighet enligt utsökningsbalken ske.<p><a name="P19S3"></a></p><a class="paragraf" name="P20"><b>20 §</b></a>   I ärenden och mål om sådana förhandsbesked som det allmänna ombudet hos Skatteverket har ansökt om gäller bestämmelserna om ersättning för kostnader för ombud, biträde eller utredning i 43 kap., 68 kap. 2 § och 71 kap. 4 §
skatteförfarandelagen (2011:1244). <i>Lag (2011:1254)</i>.<p><a name="P20S2"></a></p><h4 name="Vilandeförklaring"><a name="Vilandeförklaring">Vilandeförklaring</a></h4><p><a name="P20S3"></a></p><a class="paragraf" name="P21"><b>21 §</b></a>   Om en fråga i ett mål vid en allmän förvaltningsdomstol har samband med en fråga om förhandsbesked som är anhängig i Skatterättsnämnden eller Högsta förvaltningsdomstolen, får domstolen förordna att målet helt eller delvis ska vila till dess att förhandsbeskedet vunnit laga kraft. <i>Lag (2010:1452)</i>.<p><a name="P21S2"></a></p><h4 name="Överklagande"><a name="Överklagande">Överklagande</a></h4><p><a name="P21S3"></a></p><a class="paragraf" name="P22"><b>22 §</b></a>   Ett förhandsbesked och Skatterättsnämndens beslut om ersättning för kostnader för ombud, biträde eller utredning får överklagas hos Högsta förvaltningsdomstolen.<p><a name="P22S2"></a></p>

Ett överklagande ska ha kommit in till Skatterättsnämnden inom tre veckor från den dag då klaganden fick del av förhandsbeskedet eller, om överklagandet gäller ett beslut om ersättning för kostnader för ombud, biträde eller utredning, inom tre veckor från den dag då klaganden fick del av beslutet.<p><a name="P22S3"></a></p>

Om en enskild ansöker om förhandsbesked, får Skatteverket överklaga förhandsbeskedet oavsett utgången i Skatterättsnämnden och även om någon ändring inte yrkas. Om det allmänna ombudet hos Skatteverket har ansökt om förhandsbesked, har ombudet samma rätt. <i>Lag (2011:1254)</i>.<p><a name="P22S4"></a></p><a class="paragraf" name="P23"><b>23 §</b></a>   Beslut om avvisande av ansökan enligt 12 §, avgift enligt 17 §, kostnad enligt 18 § eller vilandeförklaring enligt 21 §
får inte överklagas.<p><a name="P23S2"></a></p><br /><h3 name="overgang"><a name="overgang">Övergångsbestämmelser</a></h3>
1998:189<br />
   1. Denna lag träder i kraft den 1 juli 1998, då lagen
(1951:442) om förhandsbesked i taxeringsfrågor skall upphöra att gälla.<br />
   2. Den nya lagen gäller, om inte annat sägs i 3 eller 4, även vid handläggningen av ansökningar som kommit in till Skatterättsnämnden före ikraftträdandet men då ännu inte prövats.<br />
   3. Bestämmelsen i 19 § tillämpas, när det gäller kostnad enligt 18 §, endast på ansökningar som kommit in till Skatterättsnämnden efter ikraftträdandet.<br />
   4. Om Skatterättsnämnden har lämnat ett förhandsbesked före ikraftträdandet gäller äldre bestämmelser i fråga om tidsfristen för ett överklagande.<p><a name="P23S2"></a></p>

2000:488<p><a name="P23S3"></a></p>

Denna lag träder i kraft den 1 juli 2000. Vid begäran om förhandsbesked i en fråga där skattemyndigheten fattat beslut före ikraftträdandet tillämpas äldre bestämmelser.<p><a name="P23S4"></a></p>

2002:425<p><a name="P23S5"></a></p>

Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet.<p><a name="P23S6"></a></p>

2003:666<br />
   1. Denna lag träder i kraft den 1 januari 2004.<br />
   2. Äldre föreskrifter i 1 § andra stycket samt 6 och 6 a §§
gäller fortfarande om skattemyndighet har fattat ett beslut i saken. Vad som där sägs om Riksskatteverket skall då i stället gälla Skatteverket.<br />
   3. Äldre föreskrifter i 12 § gäller fortfarande om ansökningen har gjorts av Riksskatteverket. Vad som där sägs om Riksskatteverket skall då i stället gälla Skatteverket.<br />
   4. Föreskrifterna i 13 § gäller även om yrkande eller ansökan har framställts till skattemyndighet.<br />
   5. Äldre föreskrifter i 11 och 20 §§ skall gälla för ansökan som har gjorts före ikraftträdandet. Vad som i 11 § sägs om Riksskatteverket skall då i stället gälla Skatteverket.<br />
   6. Skatteverket får överklaga ett förhandsbesked enligt föreskrifterna i 22 § även om Riksskatteverket varit part i ärendet hos Skatterättsnämnden.<p><a name="P23S7"></a></p>

2011:1254<br />
   1. Denna lag träder i kraft den 1 januari 2012.<br />
   2. De nya bestämmelserna i 9 § första stycket och 10 § första stycket tilllämpas på beskattningsår som börjar efter den 31 januari 2012. Bestämmelserna tillämpas även på förlängda räkenskapsår som avslutas efter utgången av 2012 och på förkortade räkenskapsår som både påbörjas och avslutas under 2012.<br />
   3. De nya bestämmelserna om ersättning för kostnader för ombud, biträde eller utredning i 20 och 22 §§ tillämpas på kostnader i ärenden och mål som inleds efter utgången av 2011.<p><a name="P23S8"></a></p>

2015:885<br />
   1. Denna lag träder i kraft den 1 januari 2016.<br />
   2. De nya bestämmelserna tillämpas första gången på ansökan  om förhandsbesked som har kommit in till Skatterättsnämnden  efter den 31 december 2015.<p><a name="P23S9"></a></p>

2021:1167<br />
   1. Denna lag träder i kraft den 1 januari 2022.<br />
   2. Äldre bestämmelser gäller dock fortfarande för ansökningar  som har kommit in till Skatterättsnämnden före  ikraftträdandet.<p><a name="P23S10"></a></p>

2023:204<br />
   1. Denna lag träder i kraft den 1 juli 2023.<br />
   2. Äldre föreskrifter gäller fortfarande för förhållanden som  hänför sig till tiden före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>