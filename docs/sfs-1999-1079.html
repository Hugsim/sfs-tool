<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Revisionslag (1999:1079) - SFS sfs-1999-1079</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Revisionslag (1999:1079)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 1999:1079</span> •
                <span><strong>Utfärdad:</strong> 1999-12-02</span>
            </div>
        </header>

        <main class="law-content">
            <h2>Revisionslag (1999:1079)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1999:1079<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
1999-12-02 <br />  


<b>Ändrad</b>:   
t.o.m. SFS 2024:354<br />  


<b>Ändringsregister</b>:   
<a href="http://rkrattsbaser.gov.se/sfsr?bet=1999:1079">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1999:1079">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns bestämmelser om revision för vissa fysiska och juridiska personer.<p><a name="P1S2"></a></p>

I denna lag betyder<br />
   1. företag: fysisk eller juridisk person som är bokföringsskyldig enligt bokföringslagen (1999:1078),<br />
   2. moderföretag: företag som utgör moderföretag enligt definitionen i 1 kap. 4 § årsredovisningslagen (1995:1554),<br />
   3. dotterföretag: vad som utgör dotterföretag enligt definitionen i 1 kap. 4 § årsredovisningslagen,<br />
   4. koncern: vad som utgör koncern enligt definitionen i 1 kap.
4 § årsredovisningslagen,<br />
   5. koncernföretag: vad som utgör koncernföretag enligt definitionen i 1 kap. 4 § årsredovisningslagen,<br />
   6. företagsledning: den eller de som svarar för företagets organisation och förvaltningen av företagets angelägenheter samt den eller de som har hand om den löpande förvaltningen.<p><a name="P1S3"></a></p><a class="paragraf" name="P2"><b>2 §</b></a>   Lagen är tillämplig på företag som enligt 6 kap. 1 §
bokföringslagen (1999:1078) är skyldiga att avsluta bokföringen med en årsredovisning, dock inte företag för vilka regler om revision finns i någon annan lag.<p><a name="P2S2"></a></p>

I fråga om handelsbolag i vilka en eller flera juridiska personer är delägare är lagen tillämplig endast om bolaget uppfyller mer än ett av följande villkor:<br />
   1. medelantalet anställda i bolaget har under vart och ett av de två senaste räkenskapsåren uppgått till mer än 3,<br />
   2. bolagets redovisade balansomslutning har för vart och ett av de två senaste räkenskapsåren uppgått till mer än 1,5 miljoner kronor,<br />
   3. bolagets redovisade nettoomsättning har för vart och ett av de två senaste räkenskapsåren uppgått till mer än 3 miljoner kronor.<p><a name="P2S3"></a></p>

Andra stycket gäller även för moderbolag i en koncern, om koncernen uppfyller mer än ett av de villkor som anges där.<br />
Vid tillämpningen ska fordringar och skulder mellan koncernföretag, liksom internvinster, elimineras. Detsamma gäller för intäkter och kostnader som hänför sig till transaktioner mellan koncernföretag, liksom förändring av internvinst. <i>Lag (2010:837)</i>.<p><a name="P2S4"></a></p><h4 name="Undertecknande med elektronisk underskrift"><a name="Undertecknande med elektronisk underskrift">Undertecknande med elektronisk underskrift</a></h4><p><a name="P2S5"></a></p><a class="paragraf" name="P2a"><b>2 a §</b></a>   En handling enligt denna lag som ska vara undertecknad  får undertecknas med en sådan avancerad elektronisk  underskrift som avses i artikel 3 i Europaparlamentets och  rådets förordning (EU) nr 910/2014 av den 23 juli 2014 om  elektronisk identifiering och betrodda tjänster för  elektroniska transaktioner på den inre marknaden och om  upphävande av direktiv 1999/93/EG, i den ursprungliga  lydelsen. <i>Lag (2016:641)</i>.<p><a name="P2aS2"></a></p><h4 name="Antalet revisorer"><a name="Antalet revisorer">Antalet revisorer</a></h4><p><a name="P2aS3"></a></p><a class="paragraf" name="P3"><b>3 §</b></a>   Ett företag skall ha minst en revisor.<p><a name="P3S2"></a></p><a class="paragraf" name="P4"><b>4 §</b></a>   För en revisor får en eller flera revisorssuppleanter utses. Vad som sägs i denna lag om revisor skall i tillämpliga delar även gälla suppleant.<p><a name="P4S2"></a></p><h4 name="Revisorns uppgifter"><a name="Revisorns uppgifter">Revisorns uppgifter</a></h4><p><a name="P4S3"></a></p><a class="paragraf" name="P5"><b>5 §</b></a>   Revisorn ska granska företagets årsredovisning och  bokföring samt företagsledningens förvaltning. Granskningen  ska vara så ingående och omfattande som god revisionssed  kräver. Om revisorn är en auktoriserad eller godkänd revisor  eller ett registrerat revisionsbolag, ska granskningen  utföras med professionell skepticism.<p><a name="P5S2"></a></p>

Om företaget är moderföretag, ska revisorn även granska  koncernredovisningen och koncernföretagens inbördes  förhållanden. <i>Lag (2016:433)</i>.<p><a name="P5S3"></a></p><a class="paragraf" name="P5a"><b>5 a §</b></a>   Granskningen av en hållbarhetsrapport eller av en  hållbarhetsrapport för en koncern ska göras enligt de  standarder som har antagits med stöd av artikel 26a.3 i  Europaparlamentets och rådets direktiv 2006/43/EG av den 
17 maj 2006 om lagstadgad revision av årsredovisning,  årsbokslut och sammanställd redovisning och om ändring av  rådets direktiv 78/660/EEG och 83/349/EEG samt om upphävande  av rådets direktiv 84/253/EEG, i lydelsen enligt  Europaparlamentets och rådets direktiv (EU) 2022/2464.<p><a name="P5aS2"></a></p>

För granskningen gäller också det som sägs i 5 § första  stycket andra och tredje meningarna.<p><a name="P5aS3"></a></p>

Företaget får utse en eller flera andra revisorer att enbart  granska hållbarhetsrapporten. Om företaget är ett  moderföretag, gäller detta även för granskningen av  hållbarhetsrapporten för koncernen. <i>Lag (2024:354)</i>.<p><a name="P5aS4"></a></p><a class="paragraf" name="P6"><b>6 §</b></a>   Revisorn ska efter varje räkenskapsår lämna en  revisionsberättelse och en granskningsberättelse till  företaget. Bestämmelser om revisionsberättelsens innehåll och  den tidpunkt då den ska lämnas till företagsledningen finns i 
27-32 §§.<p><a name="P6S2"></a></p>

I 33 a § första stycket anges vilka av dessa bestämmelser som  gäller granskningsberättelsen.<p><a name="P6S3"></a></p>

Om företaget är ett moderföretag, ska revisorn även lämna en  koncernrevisionsberättelse enligt bestämmelserna i 33 § och en  granskningsberättelse för koncernen enligt bestämmelserna i 
33 b §. Det som sägs om koncernrevisionsberättelse gäller inte  om moderföretaget enligt 7 kap. 2, 3 eller 3 a §  årsredovisningslagen (1995:1554) inte behöver upprätta  koncernredovisning. Det som sägs om granskningsberättelse för  koncernen gäller inte om moderföretaget enligt 7 kap. 31 a och 
31 b §§ den lagen inte behöver upprätta en hållbarhetsrapport  för koncernen.<p><a name="P6S4"></a></p>

Om samma revisor utför revisionen av årsredovisningen och  granskningen av hållbarhetsrapporten får  granskningsberättelsen tas in som ett eget avsnitt i  revisionsberättelsen. Detsamma gäller om den revisor som avses  i andra stycket även utför granskningen av  hållbarhetsrapporten för koncernen. <i>Lag (2024:354)</i>.<p><a name="P6S5"></a></p><a class="paragraf" name="P7"><b>7 §</b></a>   I samband med revisionen och granskningen av  hållbarhetsrapporten ska revisorn framföra de erinringar och  göra de påpekanden till företagsledningen som följer av god  revisionssed. Bestämmelser om erinringar finns i 34 §.<br /><i>Lag (2024:354)</i>.<p><a name="P7S2"></a></p><h4 name="Tillhandahållande av upplysningar m.m."><a name="Tillhandahållande av upplysningar m.m.">Tillhandahållande av upplysningar m.m.</a></h4><p><a name="P7S3"></a></p><a class="paragraf" name="P8"><b>8 §</b></a>   Företagsledningen skall ge revisorn tillfälle att genomföra granskningen i den omfattning revisorn anser vara nödvändig.<br />
Den skall lämna de upplysningar och den hjälp som revisorn begär.<p><a name="P8S2"></a></p>

Samma skyldigheter har företagsledningen och revisorn i ett dotterföretag gentemot en revisor i moderföretaget.<p><a name="P8S3"></a></p><h4 name="Hur revisor utses"><a name="Hur revisor utses">Hur revisor utses</a></h4><p><a name="P8S4"></a></p><a class="paragraf" name="P9"><b>9 §</b></a>   En revisor utses av företaget.<p><a name="P9S2"></a></p>

Företaget får bestämma att någon annan skall utse revisor.<p><a name="P9S3"></a></p>

I 25 § finns bestämmelser om att länsstyrelsen i vissa fall skall utse revisor.<p><a name="P9S4"></a></p><h4 name="Avtalsvillkor om revisorsval"><a name="Avtalsvillkor om revisorsval">Avtalsvillkor om revisorsval</a></h4><p><a name="P9S5"></a></p><a class="paragraf" name="P9a"><b>9 a §</b></a>   Ett avtalsvillkor som har till syfte att företaget ska  välja en viss revisor eller en revisor som finns med i en  viss förteckning eller liknande är ogiltigt. Detsamma gäller  sådana begränsningar i stadgar eller motsvarande.<br /><i>Lag (2016:433)</i>.<p><a name="P9aS2"></a></p><h4 name="Obehörighetsgrunder"><a name="Obehörighetsgrunder">Obehörighetsgrunder</a></h4><p><a name="P9aS3"></a></p><a class="paragraf" name="P10"><b>10 §</b></a>   Den som är underårig, i konkurs eller har fått näringsförbud eller har förvaltare enligt 11 kap. 7 §
föräldrabalken kan inte vara revisor.<p><a name="P10S2"></a></p><h4 name="Bosättningskrav"><a name="Bosättningskrav">Bosättningskrav</a></h4><p><a name="P10S3"></a></p><a class="paragraf" name="P11"><b>11 §</b></a>   En revisor som inte är auktoriserad eller godkänd ska vara bosatt i en stat inom Europeiska ekonomiska samarbetsområdet, om inte även en auktoriserad eller godkänd revisor deltar i revisionen. Om det finns särskilda skäl, får Bolagsverket i ett enskilt fall besluta om undantag från bosättningskravet. <i>Lag (2014:543)</i>.<p><a name="P11S2"></a></p><h4 name="Kompetenskrav"><a name="Kompetenskrav">Kompetenskrav</a></h4><p><a name="P11S3"></a></p><a class="paragraf" name="P12"><b>12 §</b></a>   En revisor ska ha den insikt i och erfarenhet av  redovisning och ekonomiska förhållanden som med hänsyn till  arten och omfattningen av företagets verksamhet fordras för  att fullgöra uppdraget.<p><a name="P12S2"></a></p>

Endast den som är auktoriserad eller godkänd revisor kan vara  revisor i<br />
   1. ett handelsbolag som en eller flera juridiska personer är  delägare i,<br />
   2. ett hypoteksinstitut som är skyldigt att upprätta  årsredovisning enligt lagen (1995:1559) om årsredovisning i  kreditinstitut och värdepappersbolag,<br />
   3. en gruppering enligt Europaparlamentets och rådets  förordning (EG) nr 1082/2006 av den 5 juli 2006 om en  europeisk gruppering för territoriellt samarbete (EGTS),<br />
   4. ett konsortium enligt rådets förordning (EG) nr 723/2009 av  den 25 juni 2009 om gemenskapens rättsliga ram för ett  konsortium för europeisk forskningsinfrastruktur (Eric-
konsortium), och<br />
   5. ett europeiskt politiskt parti eller en europeisk politisk  stiftelse enligt Europaparlamentets och rådets förordning (EU,  Euratom) nr 1141/2014 av den 22 oktober 2014 om stadgar för  och finansiering av europeiska politiska partier och  europeiska politiska stiftelser.<p><a name="P12S3"></a></p>

I företag som avses i 6 kap. 1 § första stycket 6 eller 7  bokföringslagen (1999:1078) ska minst en revisor vara  auktoriserad revisor.<p><a name="P12S4"></a></p>

En hållbarhetsrapport får granskas endast av en auktoriserad  revisor med särskild behörighet för granskning av  hållbarhetsrapport. <i>Lag (2024:354)</i>.<p><a name="P12S5"></a></p><a class="paragraf" name="P13"><b>13 §</b></a>   Har upphävts genom <i>lag (2006:875)</i>.<p><a name="P13S2"></a></p><a class="paragraf" name="P14"><b>14 §</b></a>   Har upphävts genom <i>lag (2006:875)</i>.<p><a name="P14S2"></a></p><a class="paragraf" name="P15"><b>15 §</b></a>   För ett företag som omfattas av 12 § tredje stycket får Bolagsverket besluta att företaget i stället för en auktoriserad revisor får utse en viss godkänd revisor.<p><a name="P15S2"></a></p>

Ett beslut som avses i första stycket får meddelas om den godkända revisorn är revisor i företaget och det finns särskilda skäl. Vid bedömningen av om det finns särskilda skäl ska revisorns kompetens och erfarenhet av företaget beaktas särskilt. Beslutet gäller i högst fem år.<br /><i>Lag (2014:543)</i>.<p><a name="P15S3"></a></p><a class="paragraf" name="P16"><b>16 §</b></a>   För ett företag som inte omfattas av bestämmelserna i 12 §
tredje stycket får länsstyrelsen, om särskilda omständigheter kräver det, besluta att minst en revisor ska vara auktoriserad revisor. <i>Lag (2013:221)</i>.<p><a name="P16S2"></a></p><h4 name="Jäv"><a name="Jäv">Jäv</a></h4><p><a name="P16S3"></a></p><a class="paragraf" name="P17"><b>17 §</b></a>   En person får inte vara revisor om han eller hon<br />
   1. är ägare till eller delägare i företaget eller ett annat  företag i samma koncern,<br />
   2. ingår i företagsledningen för företaget eller dess  dotterföretag eller biträder företaget vid bokföringen eller  medelsförvaltningen eller vid företagets kontroll däröver,<br />
   3. är anställd hos eller på annat sätt har en underordnad  eller beroende ställning till företaget eller någon som avses  i 1 eller 2,<br />
   4. är verksam i samma rörelse som den som yrkesmässigt  biträder företaget vid bokföringen eller medelsförvaltningen  eller vid företagets kontroll däröver,<br />
   5. är gift eller sambo med eller är syskon eller släkting i  rätt upp- eller nedstigande led till en person som avses i 1  eller 2,<br />
   6. är besvågrad med en person som avses i 1 eller 2 i rätt  upp- eller nedstigande led eller så att den ene är gift med  den andres syskon, eller<br />
   7. står i skuld till företaget eller ett annat företag i samma  koncern eller har en skyldighet som ett sådant företag har  ställt säkerhet för.<p><a name="P17S2"></a></p>

För andra företag än sådana som på grund av sin storlek ska ha  minst en auktoriserad revisor gäller, trots första stycket 4,  att en person som är verksam i samma rörelse som den som  yrkesmässigt biträder företaget vid bokföringen eller vid  företagets kontroll däröver får vara revisor, om biträdet  avser <br />
   - uppgifter som inte utgör en del av företagets interna  kontroll och där utrymmet för bedömningar är begränsat, eller <br />
   - avslutandet av den löpande bokföringen.<p><a name="P17S3"></a></p>

En person som enligt första eller andra stycket inte får vara  revisor i ett moderföretag får inte heller vara revisor i dess  dotterföretag. <i>Lag (2024:343)</i>.<p><a name="P17S4"></a></p><h4 name="Anlitande av biträde"><a name="Anlitande av biträde">Anlitande av biträde</a></h4><p><a name="P17S5"></a></p><a class="paragraf" name="P18"><b>18 §</b></a>   En revisor får vid revisionen inte anlita någon som enligt 17 § inte är behörig att vara revisor. Om företaget eller dess moderföretag i sin tjänst har anställda med uppgift att uteslutande eller huvudsakligen sköta den interna revisionen, får revisorn dock vid revisionen anlita sådana anställda i den utsträckning det är förenligt med god revisionssed.<p><a name="P18S2"></a></p><h4 name="Revisionsbolag"><a name="Revisionsbolag">Revisionsbolag</a></h4><p><a name="P18S3"></a></p><a class="paragraf" name="P19"><b>19 §</b></a>   Till revisor får även ett registrerat revisionsbolag  utses.<p><a name="P19S2"></a></p>

Bestämmelser om vem som får vara huvudansvarig för revisionen  eller granskningen av en hållbarhetsrapport när ett  revisionsbolag utses att vara revisor och om  underrättelseskyldighet finns i 17 § revisorslagen (2001:883).  Följande bestämmelser i denna lag tillämpas på den  huvudansvariga:<br />
   - 17 § om jäv, och<br />
   - 18 § om anlitande av biträde. <i>Lag (2024:354)</i>.<p><a name="P19S3"></a></p><h4 name="Revisor i dotterföretag"><a name="Revisor i dotterföretag">Revisor i dotterföretag</a></h4><p><a name="P19S4"></a></p><a class="paragraf" name="P20"><b>20 §</b></a>   Till revisor i ett dotterföretag bör minst en av moderföretagets revisorer utses.<p><a name="P20S2"></a></p><h4 name="Revisorns mandattid"><a name="Revisorns mandattid">Revisorns mandattid</a></h4><p><a name="P20S3"></a></p><a class="paragraf" name="P21"><b>21 §</b></a>   Uppdraget som revisor gäller för bestämd tid eller tills vidare.<p><a name="P21S2"></a></p>

Ett uppdrag att tills vidare vara revisor upphör när ny revisor har utsetts.<p><a name="P21S3"></a></p><h4 name="Förtida avgång m.m."><a name="Förtida avgång m.m.">Förtida avgång m.m.</a></h4><p><a name="P21S4"></a></p><a class="paragraf" name="P22"><b>22 §</b></a>   Ett uppdrag att vara revisor för bestämd tid upphör i förtid, om<br />
   1. revisorn anmäler att uppdraget ska upphöra, eller<br />
   2. den som har utsett revisorn entledigar honom eller henne på saklig grund och anmäler att uppdraget ska upphöra.<p><a name="P22S2"></a></p>

Ett uppdrag som gäller tills vidare upphör trots att en ny revisor inte utses, om<br />
   1. revisorn anmäler att uppdraget ska upphöra, eller<br />
   2. den som har utsett revisorn entledigar honom eller henne på saklig grund och anmäler att uppdraget ska upphöra.<p><a name="P22S3"></a></p>

Anmälan ska göras hos företagsledningen. Om revisorn har utsetts av någon annan än företaget, ska anmälan också göras hos den som har utsett revisorn. <i>Lag (2009:568)</i>.<p><a name="P22S4"></a></p><a class="paragraf" name="P23"><b>23 §</b></a>   En revisor vars uppdrag upphör i förtid skall genast anmäla detta till Bolagsverket för registrering. Han skall lämna en kopia av anmälan till företagsledningen.<p><a name="P23S2"></a></p>

Revisorn skall i anmälan lämna en redogörelse för vad han har funnit vid den granskning som han har utfört under den del av löpande räkenskapsår som uppdraget har omfattat. För anmälan gäller vad som föreskrivs i 29 §, 30 § första stycket och 31 §
om revisionsberättelse. Bolagsverket skall sända en kopia av anmälan till Skatteverket.<p><a name="P23S3"></a></p>

Första och andra styckena gäller även när ett uppdrag att tills vidare vara revisor upphör. <i>Lag (2004:245)</i>.<p><a name="P23S4"></a></p><a class="paragraf" name="P23a"><b>23 a §</b></a>   Om en revisors uppdrag upphör i förtid eller ett uppdrag att vara revisor tills vidare upphör utan att en ny revisor har utsetts, ska revisorn och den som har utsett revisorn underrätta Bolagsverket om skälet till detta.<br /><i>Lag (2009:568)</i>.<p><a name="P23aS2"></a></p><a class="paragraf" name="P24"><b>24 §</b></a>   Om en revisors uppdrag upphör i förtid eller om bestämmelserna i 10-15 §§ eller i 17 § hindrar honom att vara revisor och det inte finns någon suppleant, skall företagsledningen vidta åtgärder för att en ny revisor utses för den återstående mandattiden.<p><a name="P24S2"></a></p><h4 name="Länsstyrelsen utser revisor i vissa fall"><a name="Länsstyrelsen utser revisor i vissa fall">Länsstyrelsen utser revisor i vissa fall</a></h4><p><a name="P24S3"></a></p><a class="paragraf" name="P25"><b>25 §</b></a>   Efter anmälan skall länsstyrelsen utse revisor,<br />
   1. när någon revisor inte är utsedd,<br />
   2. när auktoriserad revisor eller godkänd revisor inte är utsedd enligt 12 § andra eller tredje stycket eller 15 § eller 16 §,<br />
   3. när revisorn är obehörig enligt 10, 11 eller 17 § och det inte finns någon behörig revisorssuppleant, eller<br />
   4. när beslut av företaget om antalet revisorer eller om revisorns behörighet har åsidosatts.<p><a name="P25S2"></a></p>

Anmälan enligt första stycket kan göras av var och en.<br />
Företagsledningen är skyldig att göra anmälan, om inte rättelse utan dröjsmål sker genom den som utser revisor.<br /><i>Lag (2006:875)</i>.<p><a name="P25S3"></a></p><a class="paragraf" name="P26"><b>26 §</b></a>   Länsstyrelsen skall ge företagsledningen tillfälle att yttra sig innan den utser en revisor enligt 25 §. Förordnandet skall avse tiden till dess att annan revisor har blivit utsedd.<p><a name="P26S2"></a></p>

Vid förordnande enligt 25 § första stycket 3 skall länsstyrelsen entlediga den obehöriga revisorn.<p><a name="P26S3"></a></p><h4 name="Revisionsberättelsen"><a name="Revisionsberättelsen">Revisionsberättelsen</a></h4><p><a name="P26S4"></a></p><a class="paragraf" name="P27"><b>27 §</b></a>   Revisionsberättelsen skall lämnas till företagsledningen senast fem och en halv månader efter räkenskapsårets utgång.<p><a name="P27S2"></a></p>

Revisorn skall på årsredovisningen teckna en hänvisning till revisionsberättelsen. <i>Lag (2004:978)</i>.<p><a name="P27S3"></a></p><a class="paragraf" name="P27a"><b>27 a §</b></a>   Om företaget har fler än en revisor som är  auktoriserad eller godkänd revisor eller registrerat  revisionsbolag, ska de revisorerna lämna en gemensam  revisionsberättelse. Det som sägs i 27 § andra stycket om  hänvisning till revisionsberättelsen gäller då samtliga  revisorer.<p><a name="P27aS2"></a></p>

Vid oenighet om huruvida årsredovisningen har upprättats i  överensstämmelse med tillämplig lag om årsredovisning ska  varje revisor göra ett sådant uttalande som avses i 28 §  första stycket och ange skälen för oenigheten.<br /><i>Lag (2016:433)</i>.<p><a name="P27aS3"></a></p><a class="paragraf" name="P27b"><b>27 b §</b></a>   Revisionsberättelsens inledning ska innehålla  uppgifter om<br />
   1. företagets företagsnamn och organisationsnummer eller  personnummer, <br />
   2. vilken räkenskapsperiod som revisionsberättelsen avser,<br />
   3. vilket eller vilka normsystem för redovisning som  företaget har tillämpat, och<br />
   4. revisorns etableringsort eller hemort.<p><a name="P27bS2"></a></p>

Revisionsberättelsen ska vara undertecknad av revisorn och  innehålla uppgift om vilken dag revisionen avslutades.<br /><i>Lag (2018:1676)</i>.<p><a name="P27bS3"></a></p><a class="paragraf" name="P27c"><b>27 c §</b></a>   I revisionsberättelsen skall det anges vilket eller vilka normsystem för revision som revisorn har tillämpat.<p><a name="P27cS2"></a></p>

I förekommande fall skall det i revisionsberättelsen även anges<br />
   1. om revisorn i en fråga som behandlas i revisionsberättelsen har en mening som avviker från företagsledningens eller annan revisors,<br />
   2. om revisionens inriktning eller omfattning är begränsad, eller<br />
   3. om revisorn anser sig sakna tillräckligt underlag för att göra något uttalande enligt 28 eller 29 §. <i>Lag (2016:433)</i>.<p><a name="P27cS3"></a></p><a class="paragraf" name="P27d"><b>27 d §</b></a>   Om det finns väsentliga osäkerhetsfaktorer när det  gäller händelser eller förhållanden som kan medföra betydande  tvivel om företagets förmåga att fortsätta sin verksamhet,  ska revisionsberättelsen, om revisorn är en auktoriserad  eller godkänd revisor eller ett registrerat revisionsbolag,  innehålla ett uttalande i frågan. <i>Lag (2016:433)</i>.<p><a name="P27dS2"></a></p><a class="paragraf" name="P28"><b>28 §</b></a>   Revisionsberättelsen ska innehålla ett uttalande om  huruvida årsredovisningen har upprättats i överensstämmelse  med tillämplig lag om årsredovisning. I uttalandet ska det  särskilt anges<br />
   1. om årsredovisningen ger en rättvisande bild av företagets  resultat och ställning, och<br />
   2. om förvaltningsberättelsen är förenlig med  årsredovisningens övriga delar.<p><a name="P28S2"></a></p>

Om det i årsredovisningen inte har lämnats sådana upplysningar  som ska lämnas enligt tillämplig lag om årsredovisning, ska  revisorn ange detta och, om det kan ske, lämna behövliga  upplysningar i sin berättelse. <i>Lag (2024:354)</i>.<p><a name="P28S3"></a></p><a class="paragraf" name="P29"><b>29 §</b></a>   Om revisorn vid sin granskning har funnit att någon som ingår i företagsledningen har företagit någon åtgärd eller gjort sig skyldig till någon försummelse som kan föranleda ersättningsskyldighet, skall det anmärkas i berättelsen.<p><a name="P29S2"></a></p><a class="paragraf" name="P30"><b>30 §</b></a>   I revisionsberättelsen ska revisorn anmärka om han eller hon har funnit att företaget inte har fullgjort sin skyldighet<br />
   1. att göra skatteavdrag enligt skatteförfarandelagen
(2011:1244),<br />
   2. att anmäla sig för registrering enligt 7 kap. 2 §
skatteförfarandelagen,<br />
   3. att lämna skattedeklaration enligt 26 kap. 2 § eller 37 kap. 4 § skatteförfarandelagen, eller<br />
   4. att i rätt tid betala skatter och avgifter som omfattas av skatteförfarandelagen. <i>Lag (2011:1400)</i>.<p><a name="P30S2"></a></p><a class="paragraf" name="P30a"><b>30 a §</b></a>   Revisionsberättelsen för ett handelsbolag ska innehålla  ett uttalande om huruvida bolaget med avseende på det  föregående räkenskapsåret var skyldigt att offentliggöra en  sådan inkomstskatterapport som avses i lagen (2023:340) om  offentliggörande av vissa stora företags  inkomstskatterapporter. Om en sådan skyldighet fanns, ska det  av uttalandet även framgå om bolaget har offentliggjort  rapporten enligt den lagen.<p><a name="P30aS2"></a></p>

Revisionsberättelsen behöver dock inte innehålla ett sådant  uttalande om handelsbolaget är ett mindre företag enligt 
1 kap. 3 § första stycket 5 årsredovisningslagen (1995:1554).<br /><i>Lag (2023:342)</i>.<p><a name="P30aS3"></a></p><a class="paragraf" name="P31"><b>31 §</b></a>   Utöver vad som följer av 28-30 a §§ får en revisor i  revisionsberättelsen lämna sådana upplysningar som han eller  hon anser att tredje man bör få kännedom om. Om  årsredovisningen innehåller uppgifter som har betydelse för  upplysningarna, ska revisorn hänvisa till uppgifterna.<br /><i>Lag (2023:342)</i>.<p><a name="P31S2"></a></p><a class="paragraf" name="P31a"><b>31 a §</b></a>   Utöver vad som följer av 27 d och 29 §§ får  revisionsberättelsen inte innehålla någon försäkran om  företagets framtida lönsamhet eller om hur effektivt och  ändamålsenligt företagsledningen har drivit eller kommer att  driva verksamheten. <i>Lag (2016:433)</i>.<p><a name="P31aS2"></a></p><a class="paragraf" name="P31b"><b>31 b §</b></a>   Revisionsberättelsen för ett företag som ska  offentliggöra sin årsredovisning enligt 16 kap. 4 § lagen 
(2007:528) om värdepappersmarknaden ska innehålla ett  uttalande om huruvida redovisningen har upprättats i  överensstämmelse med 16 kap. 4 a § i den lagen.<br /><i>Lag (2020:1108)</i>.<p><a name="P31bS2"></a></p><a class="paragraf" name="P32"><b>32 §</b></a>   Om en tidigare revisor har gjort en anmälan enligt 23 §, ska en kopia av den fogas till revisionsberättelsen. Även kopior av de underrättelser som revisorn och den som har utsett revisorn har lämnat enligt 23 a § ska fogas till revisionsberättelsen. <i>Lag (2009:568)</i>.<p><a name="P32S2"></a></p><a class="paragraf" name="P32a"><b>32 a §</b></a>   Revisorn skall genast sända en kopia av revisionsberättelsen till Skatteverket, om revisionsberättelsen innehåller<br />
   1. anmärkningar enligt 29 §,<br />
   2. uttalanden om att<br />
   - årsredovisningen inte har upprättats i överensstämmelse med tillämplig lag om årsredovisning,<br />
   - sådana upplysningar som skall lämnas enligt tillämplig lag om årsredovisning inte har lämnats,<br />
   - företaget inte har fullgjort en skyldighet som avses i 30 §
1 - 3. <i>Lag (2003:728)</i>.<p><a name="P32aS2"></a></p><h4 name="Koncernrevision"><a name="Koncernrevision">Koncernrevision</a></h4><p><a name="P32aS3"></a></p><a class="paragraf" name="P32b"><b>32 b §</b></a>   I samband med en koncernrevision ska revisorn bedöma  och utvärdera det revisionsarbete som har utförts av  revisorer i de övriga koncernföretagen. Revisorn ska se till  att han eller hon kan få tillgång till dokumentation av det  revisionsarbete som är relevant för koncernrevisionen.<p><a name="P32bS2"></a></p>

Om revisorn är förhindrad att göra den bedömning och  utvärdering som avses i första stycket, ska han eller hon  utföra kompletterande revisionsarbete avseende  dotterföretagen eller vidta andra lämpliga åtgärder. Om  revisorn är en auktoriserad eller godkänd revisor eller ett  registrerat revisionsbolag, ska revisorn också underrätta  Revisorsinspektionen om hindret. <i>Lag (2016:1338)</i>.<p><a name="P32bS3"></a></p><a class="paragraf" name="P33"><b>33 §</b></a>   I fråga om koncernrevisionsberättelsen gäller 27 §  första stycket om tidpunkten för lämnande av  revisionsberättelsen, 27 a § första stycket första meningen  och andra stycket om gemensam revisionsberättelse samt 27 b §  första stycket 2 och 4 och andra stycket, 27 c, 27 d, 28 och 
31-32 §§ om revisionsberättelsens innehåll. <p><a name="P33S2"></a></p>

Revisorn ska på koncernredovisningen teckna en hänvisning  till koncernrevisionsberättelsen. Om moderföretaget har fler  än en revisor, gäller detta samtliga revisorer.<p><a name="P33S3"></a></p>

Koncernrevisionsberättelsens inledning ska innehålla  uppgifter om moderföretagets företagsnamn och  organisationsnummer eller personnummer och om vilket eller  vilka normsystem för koncernredovisning som moderföretaget  har tillämpat. <i>Lag (2018:1676)</i>.<p><a name="P33S4"></a></p><h4 name="Granskningsberättelse över en hållbarhetsrapport"><a name="Granskningsberättelse över en hållbarhetsrapport">Granskningsberättelse över en hållbarhetsrapport</a></h4><p><a name="P33S5"></a></p><a class="paragraf" name="P33a"><b>33 a §</b></a>   I fråga om granskningsberättelsen gäller 27-27 b §§ och 
27 c § första stycket. Det som sägs där om revision,  revisionsberättelsen och årsredovisningen ska i stället avse  granskning av en hållbarhetsrapport, granskningsberättelsen  och hållbarhetsrapporten.<p><a name="P33aS2"></a></p>

En granskningsberättelse ska utarbetas i enlighet med de  standarder som har antagits med stöd av artikel 26a.3 i  Europaparlamentets och rådets direktiv 2006/43/EG, i lydelsen  enligt Europaparlamentets och rådets direktiv (EU) 2022/2464.<p><a name="P33aS3"></a></p>

Granskningsberättelsen ska innehålla ett uttalande om huruvida  hållbarhetsrapporten har upprättats i överensstämmelse med  tillämplig lag om årsredovisning, de standarder som avses i  andra stycket samt kraven i artikel 8 i Europaparlamentets och  rådets förordning (EU) 2020/852 av den 18 juni 2020 om  inrättande av en ram för att underlätta hållbara investeringar  och om ändring av förordning (EU) 2019/2088. <i>Lag (2024:354)</i>.<p><a name="P33aS4"></a></p><h4 name="Granskning av en hållbarhetsrapport för koncernen"><a name="Granskning av en hållbarhetsrapport för koncernen">Granskning av en hållbarhetsrapport för koncernen</a></h4><p><a name="P33aS5"></a></p><a class="paragraf" name="P33b"><b>33 b §</b></a>   I samband med en granskning av en hållbarhetsrapport  för en koncern ska revisorn bedöma och utvärdera det  granskningsarbete som har utförts av revisorer och andra  oberoende granskare i de övriga koncernföretagen. Revisorn ska  se till att han eller hon kan få tillgång till dokumentation  av det granskningsarbete som är relevant för  koncerngranskningen.<p><a name="P33bS2"></a></p>

Om revisorn är förhindrad att göra den bedömning och  utvärdering som avses i första stycket, ska han eller hon  utföra kompletterande granskningsarbete avseende  dotterföretagen eller vidta andra lämpliga åtgärder. Revisorn  ska också underrätta Revisorsinspektionen om hindret.<p><a name="P33bS3"></a></p>

Bestämmelserna i 33 a § gäller även granskningsberättelsen för  koncernen. Det som sägs där om revision, revisionsberättelsen  och årsredovisningen ska i stället avse granskning av en  hållbarhetsrapport för koncernen, granskningsberättelsen för  koncernen och hållbarhetsrapporten för koncernen.<br /><i>Lag (2024:354)</i>.<p><a name="P33bS4"></a></p><h4 name="Erinringar"><a name="Erinringar">Erinringar</a></h4><p><a name="P33bS5"></a></p><a class="paragraf" name="P34"><b>34 §</b></a>   Om revisorn har framfört en erinran till företagsledningen, skall den antecknas i ett protokoll eller i en annan handling. Handlingen skall lämnas till företagsledningen och företaget skall förvara den på ett betryggande sätt.<p><a name="P34S2"></a></p><h4 name="Revisorns tystnadsplikt"><a name="Revisorns tystnadsplikt">Revisorns tystnadsplikt</a></h4><p><a name="P34S3"></a></p><a class="paragraf" name="P35"><b>35 §</b></a>   En revisor får inte till den som saknar rätt att få kännedom om företagets angelägenheter obehörigen lämna upplysningar om sådana företagets angelägenheter som revisorn får kännedom om när han eller hon fullgör sitt uppdrag, om det kan vara till skada för företaget. <i>Lag (2004:1189)</i>.<p><a name="P35S2"></a></p><h4 name="Revisorns upplysningsplikt"><a name="Revisorns upplysningsplikt">Revisorns upplysningsplikt</a></h4><p><a name="P35S3"></a></p><a class="paragraf" name="P36"><b>36 §</b></a>   Revisorn är skyldig att lämna en medrevisor, en ny  revisor och, om företaget har försatts i konkurs,  konkursförvaltaren de upplysningar som behövs om företagets  angelägenheter.<p><a name="P36S2"></a></p>

Revisorn är dessutom skyldig att på begäran lämna upplysningar  om företagets angelägenheter till undersökningsledaren under  förundersökning i brottmål.<p><a name="P36S3"></a></p>

Revisorn i ett handelsbolag som omfattas av 2 kap. 3 §  offentlighets- och sekretesslagen (2009:400) är även skyldig  att på begäran lämna upplysningar om bolagets angelägenheter  till de förtroendevalda revisorerna i kommunen eller regionen.<br /><i>Lag (2019:906)</i>.<p><a name="P36S4"></a></p><h4 name="Revisorns skadeståndsansvar"><a name="Revisorns skadeståndsansvar">Revisorns skadeståndsansvar</a></h4><p><a name="P36S5"></a></p><a class="paragraf" name="P37"><b>37 §</b></a>   En revisor som när han eller hon fullgör sitt uppdrag  uppsåtligen eller av oaktsamhet skadar företaget ska ersätta  skadan. Detsamma gäller när skadan tillfogas någon annan genom  överträdelse av denna lag eller tillämplig lag om  årsredovisning. En revisor ska även ersätta skada som  uppsåtligen eller av oaktsamhet vållas av revisorns  medhjälpare. I fall som avses i 36 § andra stycket denna lag  och 4 kap. 3 och 6 §§ lagen (2017:630) om åtgärder mot  penningtvätt och finansiering av terrorism svarar dock  revisorn endast för skada på grund av oriktiga uppgifter som  revisorn eller revisorns medhjälpare har haft skälig anledning  att anta var oriktiga.<p><a name="P37S2"></a></p>

Om ett registrerat revisionsbolag är revisor, är det detta  bolag och den som är huvudansvarig för revisionen eller  granskningen av hållbarhetsrapporten som är  ersättningsskyldiga. <i>Lag (2024:354)</i>.<p><a name="P37S3"></a></p><h4 name="Jämkning"><a name="Jämkning">Jämkning</a></h4><p><a name="P37S4"></a></p><a class="paragraf" name="P38"><b>38 §</b></a>   Om någon är ersättningsskyldig enligt 37 §, kan skadeståndet jämkas efter vad som är skäligt med hänsyn till handlingens art, skadans storlek och omständigheterna i övrigt.<p><a name="P38S2"></a></p><h4 name="Gemensamt skadeståndsansvar"><a name="Gemensamt skadeståndsansvar">Gemensamt skadeståndsansvar</a></h4><p><a name="P38S3"></a></p><a class="paragraf" name="P39"><b>39 §</b></a>   Om flera skall ersätta samma skada, svarar de solidariskt för skade-ståndet i den mån inte skadeståndsskyldigheten har jämkats för någon av dem enligt 38 §. Vad någon av dem har betalat i skadestånd får han återkräva av de andra efter vad som är skäligt med hänsyn till omständigheterna.<p><a name="P39S2"></a></p><h4 name="Tiden för väckande av talan"><a name="Tiden för väckande av talan">Tiden för väckande av talan</a></h4><p><a name="P39S3"></a></p><a class="paragraf" name="P40"><b>40 §</b></a>   Talan för företagets räkning enligt 37 § som inte grundas  på brott får inte väckas mot en revisor sedan tre år har  förflutit från det att revisionsberättelsen och  granskningsberättelsen överlämnades till företagsledningen.<br /><i>Lag (2024:354)</i>.<p><a name="P40S2"></a></p><a class="paragraf" name="P40a"><b>40 a §</b></a>   Har upphävts genom <i>lag (2013:440)</i>.<p><a name="P40aS2"></a></p><h4 name="Överklagande"><a name="Överklagande">Överklagande</a></h4><p><a name="P40aS3"></a></p><a class="paragraf" name="P41"><b>41 §</b></a>   Bolagsverkets och länsstyrelsens beslut enligt denna lag får överklagas till allmän förvaltningsdomstol.<p><a name="P41S2"></a></p>

Ett överklagande av Bolagsverkets beslut ska ges in till verket inom två månader från dagen för beslutet.<p><a name="P41S3"></a></p>

Prövningstillstånd krävs vid överklagande till kammarrätten.<br /><i>Lag (2014:543)</i>.<p><a name="P41S4"></a></p><br /><h3 name="overgang"><a name="overgang">Övergångsbestämmelser</a></h3>
1999:1079<br />
   1. Denna lag träder i kraft den 1 januari 2000 och tillämpas första gången för det räkenskapsår som inleds närmast efter den 31 december 1999.<br />
   2. Om det i en lag eller i en annan författning hänvisas till någon föreskrift i lagen (1980:1103) om årsredovisning m.m. i vissa företag som har ersatts av en föreskrift i denna lag, tillämpas i stället den nya föreskriften.<p><a name="P41S2"></a></p>

1999:1166<p><a name="P41S3"></a></p>

Denna förordning träder i kraft den 1 januari 2000. Genom förordningen upphävs förordningen (1981:112) om prövning av vissa ärenden enligt lagen (1980:1103) om årsredovisning m.m. i vissa företag. Förordningen skall dock fortfarande tillämpas i fråga om räkenskapsår som har inletts före den 1 januari 2000.<br />
I fråga om juridiska personer som avses i 2 kap. 2 § första stycket bokföringslagen (1999:1078) skall förordningen tillämpas även för räkenskapsår som inleds före utgången av år 2000.<p><a name="P41S4"></a></p>

2001:1225<p><a name="P41S5"></a></p>

Denna lag träder i kraft den 1 januari 2002 och tillämpas i fråga om revisionsberättelser som upprättas efter ikraftträdandet.<p><a name="P41S6"></a></p>

2002:390<p><a name="P41S7"></a></p>

Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet.<p><a name="P41S8"></a></p>

2004:245<br />
   1. Denna lag träder i kraft den 1 juli 2004.<br />
   2. Registreringsärenden som har kommit in till Patent- och registreringsverket men i vilka verket inte har fattat beslut före ikraftträdandet skall överlämnas till Bolagsverket för fortsatt handläggning.<p><a name="P41S9"></a></p>

2006:402<br />
   1. Denna lag träder i kraft den 1 januari 2007.<br />
   2. Äldre bestämmelser gäller om det yrkesmässiga biträde som annars skulle föranleda jäv för en revisor avser ett räkenskapsår som har inletts före den 1 januari 2007.<p><a name="P41S10"></a></p>

2006:875<br />
   1. Denna lag träder i kraft den 1 januari 2007.<br />
   2. Den som har utsetts till revisor i ett företag före ikraftträdandet och som enligt den nya lydelsen av 12 § inte längre ensam kan vara revisor i företaget får ändå kvarstå som revisor till utgången av år 2008.<p><a name="P41S11"></a></p>

2010:837<br />
   1. Denna lag träder i kraft den 1 november 2010.<br />
   2. Bestämmelserna i 2 § tillämpas första gången för det räkenskapsår som inleds närmast efter den 31 oktober 2010.<p><a name="P41S12"></a></p>

2011:1400<br />
   1. Denna lag träder i kraft den 1 januari 2012.<br />
   2. Äldre bestämmelser gäller fortfarande i fråga om skyldigheter enligt skattebetalningslagen (1997:483).<p><a name="P41S13"></a></p>

2014:543<br />
   1. Denna lag träder i kraft den 1 augusti 2014.<br />
   2. För överklagande av beslut enligt 11 eller 15 § som har meddelats före ikraftträdandet gäller 41 § i sin äldre lydelse.<p><a name="P41S14"></a></p>

2015:822<br />
   1. Denna lag träder i kraft den 1 januari 2016. <br />
   2. Lagen tillämpas första gången för det räkenskapsår som  inleds närmast efter den 31 december 2015.<p><a name="P41S15"></a></p>

2016:433<br />
   1. Denna lag träder i kraft den 17 juni 2016.<br />
   2. Bestämmelserna i 9 a § tillämpas även på villkor och  begränsningar som har avtalats respektive beslutats före  ikraftträdandet.<br />
   3. Bestämmelserna om revisionsberättelse och koncernrevision  i de nya 27 a, 27 d, 31 a och 32 b §§ och i 27 b och 33 §§ i  den nya lydelsen tillämpas första gången för det räkenskapsår  som inleds närmast efter den 16 juni 2016. <p><a name="P41S16"></a></p>

2016:954<br />
   1. Denna lag träder i kraft den 1 december 2016.<br />
   2. Lagen tillämpas första gången för det räkenskapsår som  inleds närmast efter den 31 december 2016.<p><a name="P41S17"></a></p>

2023:342<br />
   1. Denna lag träder i kraft den 22 juni 2023.<br />
   2. Lagen tillämpas första gången för det räkenskapsår som  inleds närmast efter den 31 maj 2024.<p><a name="P41S18"></a></p>

2024:343<br />
   1. Denna lag träder i kraft den 1 juli 2024.<br />
   2. Lagen tillämpas första gången för det räkenskapsår som  inleds närmast efter den 30 juni 2024.<p><a name="P41S19"></a></p>

2024:354<br />
   1. Denna lag träder i kraft den 1 juli 2024.<br />
   2. För ett företag som är skyldigt att upprätta en  hållbarhetsrapport enligt tillämplig lag om årsredovisning i  dess lydelse efter den 30 juni 2024 gäller den äldre lydelsen  av 28 §, dock längst till dess att de nya bestämmelserna om  hållbarhetsrapport ska börja tillämpas av företaget.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>