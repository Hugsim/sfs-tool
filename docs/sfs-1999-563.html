<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (1999:563) med instruktion för
Moderna museet
 - SFS sfs-1999-563</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (1999:563) med instruktion för
Moderna museet
</h1>
            <div class="meta-info">
                <span><strong>SFS:</strong> 1999:563</span> •
                <span><strong>Utfärdad:</strong> 1999-06-03</span>
            </div>
        </header>

        <main class="law-content">
            <h2>Förordning (1999:563) med instruktion för
Moderna museet
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
1999:563<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
1999-06-03 <br />  


<b>Ändrad</b>:   
t.o.m. SFS 2003:1062<br />  

<b>Upphävd</b>: 
2008-01-01<br />

<b>Författningen har upphävts genom</b>: 
SFS 2007:1177<br />


<b>Ändringsregister</b>:   
<a href="http://rkrattsbaser.gov.se/sfsr?bet=1999:563">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=1999:563">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Moderna museets uppgift är att visa, spegla, samla och bevara modern och nutida konst i alla dess former.<p><a name="P1S2"></a></p><a class="paragraf" name="P2"><b>2 §</b></a>   Moderna museet skall inom sitt område<br />
   1. levandegöra konstformer och bildkultur och deras samband med både samhällets utveckling och äldre konstformer,<br />
   2. verka för konstnärlig och kulturell förnyelse,<br />
   3. främja konstvetenskapen och förståelsen och intresset för vår tids konst,<br />
   4. vårda, förteckna, vetenskapligt bearbeta och genom nyförvärv berika museets samlingar,<br />
   5. göra samlingarna tillgängliga för en så stor publik som möjligt,<br />
   6. ordna utställningar och driva pedagogisk verksamhet,<br />
   7. driva utlånings- och depositionsverksamhet, och<br />
   8. vetenskapligt bearbeta övriga samlingar av konst som tillhör eller understöds av staten.<br />
Förordning (2003:1062).<p><a name="P2S2"></a></p><a class="paragraf" name="P3"><b>3 §</b></a>   Moderna museet skall främja internationella kontakter genom att i utlandet anordna utställningar av nutida svensk konst och svara för det svenska deltagandet vid internationella konstbiennaler.<p><a name="P3S2"></a></p><a class="paragraf" name="P4"><b>4 §</b></a>   Moderna museets ansvars- och samlingsområde omfattar i första hand måleri, skulptur, grafik, teckning och andra moderna konstformer, företrädesvis från tiden efter år 1900, samt fotografiska bilder.<p><a name="P4S2"></a></p><a class="paragraf" name="P5"><b>5 §</b></a>   Moderna museet skall som ansvarsmuseum särskilt<br />
   1. verka för en lämplig samordning av museiväsendet inom området och driva utlånings- och depositionsverksamhet,<br />
   2. bistå annan museiverksamhet, särskilt på regional nivå, och<br />
   3. utveckla kontakterna mellan museet och omvärlden.<p><a name="P5S2"></a></p><a class="paragraf" name="P6"><b>6 §</b></a>   När Moderna museet utför de uppgifter som anges i 2 § 5-7 skall museet efter samråd med Ekonomistyrningsverket och i enlighet med avgiftsförordningen (1992:191) i lämplig omfattning ta ut avgifter för verksamheten.<p><a name="P6S2"></a></p><a class="paragraf" name="P7"><b>7 §</b></a>   Utöver de uppgifter som Moderna museet har enligt 1 och 2 §§
får museet åta sig att utföra undersökningar, utredningar och andra uppdrag åt myndigheter och enskilda. För uppdragsverksamheten skall museet efter samråd med Ekonomistyrningsverket och i enlighet med avgiftsförordningen
(1992:191) ta ut full kostnadstäckning.<p><a name="P7S2"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P7S3"></a></p><a class="paragraf" name="P8"><b>8 §</b></a>   Verksförordningen (1995:1322) skall tillämpas på Moderna museet med undantag av 2 §, 4 § andra stycket, 14 §, 19 §
första stycket samt 20, 23, 30, 32 och 33 §§.<br />
Förordning (2001:608).<p><a name="P8S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P8S3"></a></p><a class="paragraf" name="P9"><b>9 §</b></a>   Överintendenten är chef för myndigheten.<br />
Förordning (2001:608).<p><a name="P9S2"></a></p><h4 name="Styrelsen"><a name="Styrelsen">Styrelsen</a></h4><p><a name="P9S3"></a></p><a class="paragraf" name="P10"><b>10 §</b></a>   Moderna museets styrelse består av högst tio ledamöter, överintendenten medräknad. En av ledamöterna är ordförande och en vice ordförande.<p><a name="P10S2"></a></p>

Styrelsen är beslutför när ordföranden och minst hälften av de andra ledamöterna, bland dem överintendenten, är närvarande.<br />
Förordning (2001:608).<p><a name="P10S3"></a></p><h4 name="Organisation"><a name="Organisation">Organisation</a></h4><p><a name="P10S4"></a></p><a class="paragraf" name="P11"><b>11 §</b></a>   Vid Moderna museet får det finnas sådana rådgivande och samordnande organ som överintendenten bestämmer.<br />
Förordning (2001:608).<p><a name="P11S2"></a></p><a class="paragraf" name="P12"><b>12 §</b></a>   Moderna museet skall samarbeta med Nationalmuseum om gemensamma funktioner.<p><a name="P12S2"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P12S3"></a></p><a class="paragraf" name="P13"><b>13 §</b></a>   Personalföreträdarförordningen (1987:1101) skall tillämpas på Moderna museet.<p><a name="P13S2"></a></p><h4 name="Personalansvarsnämnden"><a name="Personalansvarsnämnden">Personalansvarsnämnden</a></h4><p><a name="P13S3"></a></p><a class="paragraf" name="P14"><b>14 §</b></a>   Myndighetens personalansvarsnämnd består av överintendenten och personalföreträdarna. Överintendenten är ordförande.<p><a name="P14S2"></a></p>

Nämnden är beslutför när ordföranden och minst tre andra ledamöter är närvarande. Förordning (2001:608).<p><a name="P14S3"></a></p><h4 name="Styrelsens uppgifter"><a name="Styrelsens uppgifter">Styrelsens uppgifter</a></h4><p><a name="P14S4"></a></p><a class="paragraf" name="P15"><b>15 §</b></a>   Utöver vad om anges i 13 § verksförordningen (1995:1322)
skall styrelsen besluta i frågor av principiellt intresse som överintendenten hänskjuter till styrelsen. Förordning (2001:608).<p><a name="P15S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P15S3"></a></p><a class="paragraf" name="P16"><b>16 §</b></a>   När chefen för myndigheten inte är i tjänst eller i övrigt har förhinder, sköts chefens uppgifter av den tjänsteman som han eller hon bestämmer. Förordning (2001:608).<p><a name="P16S2"></a></p><h4 name="Anställningar"><a name="Anställningar">Anställningar</a></h4><p><a name="P16S3"></a></p><a class="paragraf" name="P17"><b>17 §</b></a>   Överintendenten anställs av regeringen för en bestämd tid.<p><a name="P17S2"></a></p>

Moderna museet anställer övrig personal. Förordning (2001:608).<p><a name="P17S3"></a></p><a class="paragraf" name="P18"><b>18 §</b></a>   Ordföranden och andra ledamöter av styrelsen för Moderna museet utses av regeringen för en bestämd tid.<p><a name="P18S2"></a></p>

Styrelsen utser vice ordförande.<p><a name="P18S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>