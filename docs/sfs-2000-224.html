<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2000:224) om fastighetsregister
 - SFS sfs-2000-224</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2000:224) om fastighetsregister
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2000:224</span> •
                <span><strong>Utfärdad:</strong> 2000-04-19</span>
            </div>
        </header>

        <main class="law-content">
            <h2>Lag (2000:224) om fastighetsregister
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2000:224<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2000-04-19 <br />  


<b>Ändrad</b>:   
t.o.m. SFS 2018:282<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2000:224">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2000:224">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   För de ändamål som anges i 2 § ska det med hjälp av  automatiserad behandling föras ett register benämnt  fastighetsregistret. Detta ska ge offentlighet åt den  information som ingår i registret (fastighetsanknuten  information). <i>Lag (2018:282)</i>.<p><a name="P1S2"></a></p><h4 name="Registerändamål"><a name="Registerändamål">Registerändamål</a></h4><p><a name="P1S3"></a></p><a class="paragraf" name="P2"><b>2 §</b></a>   I fråga om personuppgifter ska registret ha till  ändamål att tillhandahålla uppgifter för <br />
   1. verksamhet för vilken staten eller en kommun ansvarar  enligt lag eller annan författning och <br />
      a) som avser sådan egendom som registreras i  fastighetsregistret, <br />
      b) som för att kunna utföras förutsätter tillgång till  fastighetsanknuten information, eller <br />
      c) som avser fullgörande av underrättelseskyldighet, <br />
   2. omsättning av sådan egendom som registreras i  fastighetsregistret, <br />
   3. kreditgivning, försäkringsgivning eller annan allmän eller  enskild verksamhet där fastighetsanknuten information utgör  underlag för prövningar eller beslut,<br />
   4. fastighetsförvaltning, byggande eller någon annan liknande  åtgärd,<br />
   5. aktualisering, komplettering eller kontroll av  fastighetsanknuten information som finns i kund- eller  medlemsregister eller liknande register,<br />
   6. uttag av urval av personuppgifter för direkt  marknadsföring, dock med den begränsning som följer av  artikel 21.2 och 21.3 i Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning), eller<br />
   7. fullgörande av informationsansvar eller samarbete enligt  lagen (2010:1767) om geografisk miljöinformation, om en  personuppgift utgörs av en fastighets registerbeteckning  eller adress. <i>Lag (2018:282)</i>.<p><a name="P2S2"></a></p><h4 name="Registerinnehåll"><a name="Registerinnehåll">Registerinnehåll</a></h4><p><a name="P2S3"></a></p><a class="paragraf" name="P3"><b>3 §</b></a>   Den fastighetsanknutna informationen skall vara uppdelad i<br />
   1. en allmän del,<br />
   2. en inskrivningsdel,<br />
   3. en adressdel,<br />
   4. en byggnadsdel, och 5. en taxeringsuppgiftsdel.<p><a name="P3S2"></a></p>

Registret får även innehålla annan information som har samband med information som ingår i någon av registrets delar
(tilläggsinformation). Tillläggsinformationen skall redovisas skild från registrets delar.<p><a name="P3S3"></a></p>

Regeringen får meddela närmare föreskrifter om innehållet i de olika delarna av fastighetsregistret och om tilläggsinformation.<p><a name="P3S4"></a></p><h4 name="Behörighet att föra in uppgifter i registret"><a name="Behörighet att föra in uppgifter i registret">Behörighet att föra in uppgifter i registret</a></h4><p><a name="P3S5"></a></p><a class="paragraf" name="P4"><b>4 §</b></a>   I 19 kap. fastighetsbildningslagen (1970:988) och 19 kap.<br />
jordabalken finns bestämmelser om vem som får föra in och ta bort uppgifter i fastighetsregistrets allmänna del och inskrivningsdel.<p><a name="P4S2"></a></p>

Regeringen meddelar föreskrifter om vem som får föra in och ta bort uppgifter i fastighetsregistrets övriga delar liksom vem som får föra in och ta bort tilläggsinformation.<p><a name="P4S3"></a></p><h4 name="Personuppgiftsansvarig, m.m."><a name="Personuppgiftsansvarig, m.m.">Personuppgiftsansvarig, m.m.</a></h4><p><a name="P4S4"></a></p><a class="paragraf" name="P5"><b>5 §</b></a>   Den statliga lantmäterimyndigheten är  personuppgiftsansvarig för den behandling av personuppgifter  som sker i fastighetsregistret. <i>Lag (2018:282)</i>.<p><a name="P5S2"></a></p><a class="paragraf" name="P6"><b>6 §</b></a>   Den statliga lantmäterimyndigheten ska se till att det inte uppkommer otillbörligt intrång i registrerades personliga integritet eller risker från säkerhetssynpunkt. För dessa syften får myndigheten i enskilda fall besluta att ytterligare villkor ska gälla utöver dem som anges i 7-10 §§.<br /><i>Lag (2008:548)</i>.<p><a name="P6S2"></a></p><h4 name="Direktåtkomst"><a name="Direktåtkomst">Direktåtkomst</a></h4><p><a name="P6S3"></a></p><a class="paragraf" name="P7"><b>7 §</b></a>   Direktåtkomst till personuppgifter får medges endast för sådana ändamål som anges i 2 § 1-4 och 7.<p><a name="P7S2"></a></p>

Direktåtkomst får inte medges så att det är möjligt att använda namn, personnummer eller del av personnummer som sökbegrepp.<p><a name="P7S3"></a></p>

Direktåtkomst får medges för sökningar endast på en fastighet, tomträtt, samfällighet eller byggnad i taget. Om det finns särskilda skäl, får dock den statliga lantmäterimyndigheten i enskilda fall medge att sökningar sker på fler än en fastighet, tomträtt, samfällighet eller byggnad i taget.<p><a name="P7S4"></a></p>

Begränsningarna i andra och tredje styckena gäller inte för<br />
   1. verksamhet där det ingår att föra in uppgifter i registret,<br />
   2. verksamhet som avser förrättning enligt fastighetsbildningslagen (1970:988) eller motsvarande lag.<br /><i>Lag (2010:1772)</i>.<p><a name="P7S5"></a></p><a class="paragraf" name="P7a"><b>7 a §</b></a>   Trots de begränsningar som anges i 7 § första-tredje styckena får den som senast har beviljats lagfart på en fastighet ha direktåtkomst till uppgifter om fastigheten. Om fastigheten är upplåten med tomträtt, får i stället den som enligt fastighetsregistrets inskrivningsdel är tomträttshavare ha sådan direktåtkomst. <i>Lag (2006:144)</i>.<p><a name="P7aS2"></a></p><h4 name="Urval och bearbetningar"><a name="Urval och bearbetningar">Urval och bearbetningar</a></h4><p><a name="P7aS3"></a></p><a class="paragraf" name="P8"><b>8 §</b></a>   Vid urval och bearbetningar av personuppgifter som den statliga lantmäterimyndigheten gör för någon annans räkning får uppgifter om inteckningar inte behandlas. Om urvalet eller bearbetningen avser utlämnande av uppgifter om personnummer, får åtgärden vidtas endast för det ändamål som anges i 2 § 5.<p><a name="P8S2"></a></p>

Bestämmelserna i första stycket gäller inte om annat följer av lag eller annan författning.<p><a name="P8S3"></a></p>

Åtgärder som enligt första stycket inte är tillåtna får ändå vidtas, om  den statliga lantmäterimyndigheten i enskilda fall finner att det finns särskilda skäl för det. <i>Lag (2008:548)</i>.<p><a name="P8S4"></a></p><a class="paragraf" name="P9"><b>9 §</b></a>   Vid urval eller bearbetningar av personuppgifter som den statliga lantmäterimyndigheten gör för någon annans räkning för direkt marknadsföring får uppgifter om personnummer, födelsetid, civilstånd, utmätning, konkurs eller standardpoäng inte behandlas.<p><a name="P9S2"></a></p>

Åtgärder som enligt första stycket inte är tillåtna får ändå vidtas, om den statliga lantmäterimyndigheten i enskilda fall finner att det finns särskilda skäl för det. <i>Lag (2008:548)</i>.<p><a name="P9S3"></a></p><h4 name="Utlämnande på upptagning för automatiserad behandling"><a name="Utlämnande på upptagning för automatiserad behandling">Utlämnande på upptagning för automatiserad behandling</a></h4><p><a name="P9S4"></a></p><a class="paragraf" name="P10"><b>10 §</b></a>   Personuppgifter som avser inteckningar får inte lämnas ut på upptagning för automatiserad behandling. Uppgifter om personnummer får lämnas ut på sådan upptagning endast vid behandlingar enligt 2 § 5.<p><a name="P10S2"></a></p>

Bestämmelserna i första stycket gäller inte om annat följer av lag eller annan författning.<p><a name="P10S3"></a></p>

Åtgärder som enligt första stycket inte är tillåtna får ändå vidtas, om den statliga lantmäterimyndigheten i enskilda fall finner att det finns särskilda skäl för det. <i>Lag (2008:548)</i>.<p><a name="P10S4"></a></p><h4 name="Avgifter"><a name="Avgifter">Avgifter</a></h4><p><a name="P10S5"></a></p><a class="paragraf" name="P11"><b>11 §</b></a>   Användningen av fastighetsregistret får vara avgiftsbelagd. Regeringen eller den myndighet regeringen bestämmer får meddela föreskrifter om avgifter.<p><a name="P11S2"></a></p><h4 name="Överklagande"><a name="Överklagande">Överklagande</a></h4><p><a name="P11S3"></a></p><a class="paragraf" name="P12"><b>12 §</b></a>   Beslut som den statliga lantmäterimyndigheten eller en annan myndighet har meddelat enligt denna lag eller enligt föreskrifter som regeringen har meddelat med stöd av denna lag får överklagas till allmän förvaltningsdomstol.<br />
Prövningstillstånd krävs vid överklagande till kammarrätt.<p><a name="P12S2"></a></p>

För överklagande av beslut om avgift för användningen av fastighetsregistret gäller särskilda bestämmelser.<br /><i>Lag (2008:548)</i>.<p><a name="P12S3"></a></p><h4 name="Skadestånd"><a name="Skadestånd">Skadestånd</a></h4><p><a name="P12S4"></a></p><a class="paragraf" name="P13"><b>13 §</b></a>   I artikel 82 i Europaparlamentets och rådets  förordning (EU) 2016/679 finns bestämmelser om ersättning vid  felaktig personuppgiftsbehandling.<p><a name="P13S2"></a></p>

I 19 kap. fastighetsbildningslagen (1970:988) och i 18 och 19  kap. jordabalken finns ytterligare bestämmelser om skadestånd  på grund av fel i fastighetsregistrets allmänna del och i  dess inskrivningsdel. <i>Lag (2018:282)</i>.<p><a name="P13S3"></a></p><h4 name="Rättelse"><a name="Rättelse">Rättelse</a></h4><p><a name="P13S4"></a></p><a class="paragraf" name="P14"><b>14 §</b></a>   I fråga om rättelse av personuppgifter i  fastighetsregistrets allmänna del och i dess inskrivningsdel  finns bestämmelser i 19 kap. fastighetsbildningslagen 
(1970:988) och 19 kap. jordabalken. <p><a name="P14S2"></a></p>

I fråga om personuppgifter i fastighetsregistrets övriga  delar finns bestämmelser om rättelse i artikel 16 i  Europaparlamentets och rådets förordning (EU) 2016/679.  Frågor om sådan rättelse får prövas även av någon annan än  den personuppgiftsansvarige, om regeringen för en viss del av  registret eller för vissa uppgifter har föreskrivit det.<br /><i>Lag (2018:282)</i>.<p><a name="P14S3"></a></p><h4 name="Begränsning av behandling av personuppgifter "><a name="Begränsning av behandling av personuppgifter ">Begränsning av behandling av personuppgifter </a></h4><p><a name="P14S4"></a></p><a class="paragraf" name="P15"><b>15 §</b></a>   I fråga om rätt till begränsning av behandling av  personuppgifter i fastighetsregistret finns bestämmelser i  artikel 18 i Europaparlamentets och rådets förordning (EU) 
2016/679. Av 19 kap. fastighetsbildningslagen (1970:988) och 
19 kap. jordabalken framgår att någon sådan rätt inte finns i  fråga om personuppgifter i registrets allmänna del eller i  dess inskrivningsdel. <i>Lag (2018:282)</i>.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>