<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2001:499) om omskärelse av pojkar
 - SFS sfs-2001-499</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2001:499) om omskärelse av pojkar
</h1>
            <div class="meta-info">
                <span><strong>SFS:</strong> 2001:499</span> •
                <span><strong>Utfärdad:</strong> 2001-06-07</span>
            </div>
        </header>

        <main class="law-content">
            <h2>Lag (2001:499) om omskärelse av pojkar
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2001:499<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2001-06-07 <br />  


<b>Ändrad</b>:   
t.o.m. SFS 2017:48<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2001:499">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2001:499">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Med omskärelse avses i denna lag ett sådant kirurgiskt  ingrepp i syfte att helt eller delvis avlägsna förhud runt  penis, som inte anses utgöra hälso- och sjukvård i den mening  som avses i 2 kap. 1 § första stycket hälso- och  sjukvårdslagen (2017:30).<p><a name="P1S2"></a></p>

Denna lag ska tillämpas på omskärelse av pojkar upp till  arton års ålder. <i>Lag (2017:48)</i>.<p><a name="P1S3"></a></p><a class="paragraf" name="P2"><b>2 §</b></a>   När läkare utför omskärelse enligt denna lag eller när läkare eller sjuksköterska ombesörjer smärtlindring enligt denna lag gäller patientsäkerhetslagen (2010:659), patientskadelagen (1996:799) och patientdatalagen (2008:355).<br /><i>Lag (2010:671)</i>.<p><a name="P2S2"></a></p><a class="paragraf" name="P3"><b>3 §</b></a>   Omskärelse får utföras på begäran av eller efter medgivande av pojkens vårdnadshavare och efter det att vårdnadshavaren har informerats om vad ingreppet innebär. Står pojken under vårdnad av två vårdnadshavare, skall vad som nu sagts gälla båda. Den som skall utföra ingreppet svarar själv för att informationen ges eller att den ges av en medicinskt kunnig person.<p><a name="P3S2"></a></p>

Sådan information skall ges också till pojken, om han har uppnått den ålder och mognad som krävs för att förstå informationen.<p><a name="P3S3"></a></p>

Pojkens inställning till ingreppet skall så långt det är möjligt klarläggas. Ett ingrepp får inte utföras mot en pojkes vilja.<p><a name="P3S4"></a></p><a class="paragraf" name="P4"><b>4 §</b></a>   Ingreppet skall utföras med smärtlindring som ombesörjs av legitimerad läkare eller legitimerad sjuksköterska, under betryggande hygieniska förhållanden och med hänsyn till vad som är bäst för pojken.<p><a name="P4S2"></a></p><a class="paragraf" name="P5"><b>5 §</b></a>   Omskärelse får utföras endast av legitimerad läkare eller av den som har särskilt tillstånd att utföra omskärelse av pojkar.<p><a name="P5S2"></a></p>

Annan person än legitimerad läkare får inte utföra omskärelse på pojkar som är äldre än två månader.<p><a name="P5S3"></a></p><a class="paragraf" name="P6"><b>6 §</b></a>   Särskilt tillstånd att utföra omskärelse får meddelas den som föreslagits av ett trossamfund där omskärelse ingår som en del i en religiös tradition, om personen har den kompetens som föreskrivs med stöd av 11 §, bedöms kunna utföra ingreppet i enlighet med de krav som gäller för ingreppet och i övrigt är lämplig att utföra omskärelser.<p><a name="P6S2"></a></p>

Inspektionen för vård och omsorg prövar frågor enligt första stycket efter ansökan av den som föreslås få tillstånd.<br /><i>Lag (2012:946)</i>.<p><a name="P6S3"></a></p><a class="paragraf" name="P7"><b>7 §</b></a>   Inspektionen för vård och omsorg får besluta att återkalla ett särskilt tillstånd att utföra omskärelse för en person som har utfört omskärelse på ett oskickligt eller annars olämpligt sätt eller som av andra skäl är olämplig att utföra omskärelser eller om tillståndet inte längre utnyttjas.<p><a name="P7S2"></a></p>

Inspektionen för vård och omsorgs beslut om återkallelse av tillstånd gäller omedelbart. <i>Lag (2012:946)</i>.<p><a name="P7S3"></a></p><a class="paragraf" name="P8"><b>8 §</b></a>   Inspektionen för vård och omsorg utövar tillsyn över den verksamhet som bedrivs av personer med särskilt tillstånd att utföra omskärelse.<br />
Inspektionen har rätt att inspektera sådan verksamhet och får inhämta de upplysningar och ta del av de handlingar som behövs för tillsynen. <i>Lag (2012:946)</i>.<p><a name="P8S2"></a></p><a class="paragraf" name="P9"><b>9 §</b></a>   Den som utför en omskärelse av en pojke utan att vara legitimerad läkare eller utan att ha särskilt tillstånd döms till böter eller fängelse i högst sex månader.<p><a name="P9S2"></a></p><a class="paragraf" name="P10"><b>10 §</b></a>   Inspektionen för vård och omsorgs beslut enligt denna lag får överklagas till allmän förvaltningsdomstol.<br />
Prövningstillstånd krävs vid överklagande till kammarrätten.<br /><i>Lag (2012:946)</i>.<p><a name="P10S2"></a></p><a class="paragraf" name="P11"><b>11 §</b></a>   Regeringen eller den myndighet regeringen bestämmer får meddela föreskrifter om<br />
   - vilken kompetens annan person än legitimerad läkare skall ha för att erhålla särskilt tillstånd att utföra omskärelse,<br />
   - smärtlindring,<br />
   - hur ingreppet i övrigt skall utföras, samt<br />
   - den information som skall lämnas till pojken och hans vårdnadshavare.<p><a name="P11S2"></a></p><br /><h3 name="overgang"><a name="overgang">Övergångsbestämmelser</a></h3>
2012:946<br />
   1. Denna lag träder i kraft den 1 juni 2013.<br />
   2. Vid tillämpning av 7 a § förvaltningsprocesslagen
(1971:291) ska Inspektionen för vård och omsorg vara den enskildes motpart.<p><a name="P11S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>