<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2001:976) om utbildning, förskoleverksamhet och skolbarnsomsorg för asylsökande barn m.fl. - SFS sfs-2001-976</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2001:976) om utbildning, förskoleverksamhet och skolbarnsomsorg för asylsökande barn m.fl.</h1>
            <div class="meta-info">
                <span><strong>SFS:</strong> 2001:976</span> •
                <span><strong>Utfärdad:</strong> 2001-11-22</span>
            </div>
        </header>

        <main class="law-content">
            <h2>Förordning (2001:976) om utbildning, förskoleverksamhet och skolbarnsomsorg för asylsökande barn m.fl.</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2001:976<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2001-11-22 <br />  


<b>Ändrad</b>:   
t.o.m. SFS 2009:1558<br />  

<b>Upphävd</b>: 
2011-07-01<br />

<b>Författningen har upphävts genom</b>: 
SFS 2011:507<br />


<b>Ändringsregister</b>:   
<a href="http://rkrattsbaser.gov.se/sfsr?bet=2001:976">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2001:976">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   I denna förordning ges föreskrifter om utbildning inom  det offentliga skolväsendet för barn och ungdomar som avses i 
1 § första stycket lagen (1994:137) om mottagande av  asylsökande m.fl. Det är barn och ungdomar som  <br />
   1. har ansökt om uppehållstillstånd i Sverige som flykting  enligt 4 kap. 1 § eller som annan skyddsbehövande enligt 4  kap. 2 eller 2 a § utlänningslagen (2005:716) eller  motsvarande äldre bestämmelser (asylsökande),  <br />
   2. har beviljats uppehållstillstånd med tillfälligt skydd  eller uppehållstillstånd efter tillfälligt skydd med stöd av  bestämmelserna i 21 kap. 2, 3, 4 eller 6 § utlänningslagen  och som inte är folkbokförda här i landet, eller  <br />
   3. har ansökt om uppehållstillstånd i Sverige och av  särskilda skäl medgetts rätt att vistas här medan ansökan  prövas.  <p><a name="P1S2"></a></p>

I denna förordning ges även föreskrifter om utbildning inom  det offentliga skolväsendet för barn och ungdomar som inte är  folkbokförda här i landet och som vistas här enligt ett  beslut om tidsbegränsat uppehållstillstånd enligt 5 kap. 15 §  utlänningslagen. <p><a name="P1S3"></a></p>

I förordningen ges också föreskrifter om förskoleverksamhet  och skolbarnsomsorg för barn som avses i första och andra  stycket. Förordning (2009:1558).<p><a name="P1S4"></a></p><a class="paragraf" name="P2"><b>2 §</b></a>   Om inte annat följer av 4 och 5 §§, skall barn som avses i 1 § anvisas plats i förskoleklassen och ha rätt att få utbildning i grundskolan, den obligatoriska särskolan, specialskolan och sameskolan på samma villkor som barn som är bosatta i Sverige.<p><a name="P2S2"></a></p>

Dessa barns rätt att få utbildning i grundskolan, den obligatoriska särskolan, specialskolan och sameskolan medför inte någon skolplikt.<p><a name="P2S3"></a></p><a class="paragraf" name="P3"><b>3 §</b></a>   Om inte annat följer av 4-6 §§, skall de ungdomar som avses i 1 § erbjudas utbildning i gymnasieskolan och gymnasiesärskolan på samma villkor som ungdomar som är bosatta i Sverige.<p><a name="P3S2"></a></p><a class="paragraf" name="P4"><b>4 §</b></a>   De barn och ungdomar som avses i 1 § skall tas emot i det offentliga skolväsendet så snart det är lämpligt med hänsyn till deras personliga förhållanden. Det bör dock ske senast en månad efter ankomsten till Sverige.<p><a name="P4S2"></a></p><a class="paragraf" name="P5"><b>5 §</b></a>   Undervisningen skall bedrivas med hänsyn till den enskilda elevens behov och förutsättningar.<p><a name="P5S2"></a></p><a class="paragraf" name="P6"><b>6 §</b></a>   Vad som sägs i 3 § om utbildning i gymnasieskolan och gymnasiesärskolan gäller bara för den som har påbörjat utbildningen före 18 års ålder.<p><a name="P6S2"></a></p><a class="paragraf" name="P7"><b>7 §</b></a>   Barn som avses i 1 § skall erbjudas förskoleverksamhet och skolbarnsomsorg på samma villkor som barn som är bosatta i Sverige.<p><a name="P7S2"></a></p><a class="paragraf" name="P8"><b>8 §</b></a>   Hemkommunen skall svara för att utbildning enligt denna förordning kan komma till stånd. Detsamma gäller för förskoleverksamhet och skolbarnsomsorg.<p><a name="P8S2"></a></p>

Med hemkommun avses den kommun där personen vistas.<p><a name="P8S3"></a></p><a class="paragraf" name="P9"><b>9 §</b></a>   Om en ansökan om uppehållstillstånd av en person som avses i 1 § första stycket avslås och beslutet om avvisning eller utvisning skall verkställas, gäller rätten till utbildning, förskoleverksamhet och skolbarnsomsorg under tiden fram till dess personen lämnar landet.<p><a name="P9S2"></a></p>

Den som håller sig undan så att ett beslut om avvisning eller utvisning inte kan verkställas har inte rätt till utbildning, förskoleverksamhet eller skolbarnsomsorg enligt denna förordning. Förordning (2004:700).<p><a name="P9S3"></a></p><a class="paragraf" name="P10"><b>10 §</b></a>   Rätten till utbildning, förskoleverksamhet och skolbarnsomsorg för den som avses i 1 § andra stycket upphör att gälla när tillståndstiden löper ut. Förordning (2004:700).<p><a name="P10S2"></a></p>

2001:976<p><a name="P10S3"></a></p>

Denna förordning träder i kraft den 1 januari 2002. Genom förordningen upphävs förordningen (SKOLFS 1993:21) om undervisning av asylsökande barn.<p><a name="P10S4"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>