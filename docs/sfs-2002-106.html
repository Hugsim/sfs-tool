<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2002:106) om kooperativ hyresrätt - SFS sfs-2002-106</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2002:106) om kooperativ hyresrätt</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2002:106</span> •
                <span><strong>Utfärdad:</strong> 2002-03-07</span>
            </div>
        </header>

        <main class="law-content">
            <h2>Förordning (2002:106) om kooperativ hyresrätt</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2002:106<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2002-03-07 <br />  


<b>Ändrad</b>:   
t.o.m. SFS 2023:647<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2002:106">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2002:106">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Ekonomisk plan"><a name="Ekonomisk plan">Ekonomisk plan</a></h4><p><a name="S2"></a></p><a class="paragraf" name="P1"><b>1 §</b></a>   En ekonomisk plan för en kooperativ hyresrättsförening  enligt 4 kap. 2 § lagen (2002:93) om kooperativ hyresrätt ska  innehålla följande uppgifter: <br />
   1. den kooperativa hyresrättsföreningens företagsnamn och  organisationsnummer,<br />
   2. en beskrivning av fastigheten,<br />
   3. tidpunkten för upplåtelse och inflyttning,<br />
   4. utgiften för anskaffandet av föreningens fastighet,<br />
   5. kostnader för nödvändigt underhåll och nödvändig  tillbyggnad, ombyggnad eller andra nödvändiga ändringsarbeten,<br />
   6. kostnader för andra åtgärder som har betydelse för  föreningens verksamhet,<br />
   7. finansieringen av kostnader enligt 4-6 (finansieringsplan),<br />
   8. föreningens löpande kostnader och intäkter, inklusive  avskrivningar, och <br />
   9. driftskostnader som de kooperativa hyresgästerna ska svara  för och som inte ingår i hyran.<p><a name="P1S2"></a></p>

Om någon av uppgifterna är preliminär ska detta anges.<br />
Förordning (2023:647).<p><a name="P1S3"></a></p><a class="paragraf" name="P2"><b>2 §</b></a>   Beskrivningen av fastigheten enligt 1 § 2 skall innehålla följande uppgifter.<br />
   1. Fastighetens beteckning och areal. Om marken innehas med tomträtt eller annan nyttjanderätt, skall detta anges.<br />
   2. Byggnadernas antal och användningssätt med kortfattad byggnadsbeskrivning.<br />
   3. Lägenheternas antal, upplåtelseform, användningssätt, storlek och kortfattad lägenhetsbeskrivning.<br />
   4. Gemensamma anordningar, kända servitut och skyldighet att ingå i gemensamhetsanläggning.<br />
   5. Underhållsbehov och planerad tillbyggnad, ombyggnad eller annan ändring av föreningens hus.<br />
   6. Fastighetens försäkringar.<p><a name="P2S2"></a></p><a class="paragraf" name="P3"><b>3 §</b></a>   I finansieringsplanen enligt 1 § 7 skall anges<br />
   1. lånebelopp och lånevillkor,<br />
   2. föreningens amorteringsplan för de första tre åren,<br />
   3. medlems- och upplåtelseinsatser samt upplåtelseinsatsernas fördelning i stort på de olika kooperativa hyresrätterna, och<br />
   4. övriga finansieringsposter.<p><a name="P3S2"></a></p><a class="paragraf" name="P4"><b>4 §</b></a>   Uppgifter om löpande kostnader och intäkter enligt 1 § 8 skall ange<br />
   1. kostnader uppdelade på kapitalkostnader under de första tre åren, driftskostnader, avsättning för underhåll samt övriga kostnader,<br />
   2. intäkter uppdelade på hyresintäkter och övriga intäkter, samt<br />
   3. hyresintäkternas fördelning på de olika kooperativa hyresrätterna i enlighet med de grunder som anges i stadgarna.<p><a name="P4S2"></a></p><a class="paragraf" name="P4a"><b>4 a §</b></a>   En ekonomisk prognos enligt 4 kap. 2 a § första stycket  lagen (2002:93) om kooperativ hyresrätt ska avse<br />
   1. kapitalkostnader,<br />
   2. driftskostnader,<br />
   3. avsättningar för underhåll,<br />
   4. eventuella övriga avsättningar,<br />
   5. underhållskostnader,<br />
   6. övriga kostnader,<br />
   7. hyresintäkter, och<br />
   8. övriga intäkter.<p><a name="P4aS2"></a></p>

I prognosen ska det anges vilka antaganden om inflation och  räntor som prognosen bygger på. <p><a name="P4aS3"></a></p>

Uppgifterna enligt första stycket 1-8 ska avse de sex första  verksamhetsåren samt det tionde och det tjugonde  verksamhetsåret. Förordning (2023:647).<p><a name="P4aS4"></a></p><a class="paragraf" name="P4b"><b>4 b §</b></a>   En känslighetsanalys enligt 4 kap. 2 a § första stycket  lagen (2002:93) om kooperativ hyresrätt ska avse beräknad hyra  vid olika inflations- och räntenivåer för de sex första  verksamhetsåren samt det tionde och det tjugonde  verksamhetsåret. Förordning (2023:647).<p><a name="P4bS2"></a></p><a class="paragraf" name="P5"><b>5 §</b></a>   En ekonomisk plan med bifogat besiktningsprotokoll ska  undertecknas av samtliga ledamöter i föreningens styrelse.<br />
Förordning (2023:647).<p><a name="P5S2"></a></p><a class="paragraf" name="P6"><b>6 §</b></a>   Boverket får meddela närmare föreskrifter om  verkställigheten av bestämmelserna om ekonomisk plan.  Förordning (2023:647).<p><a name="P6S2"></a></p><h4 name="Intygsgivare"><a name="Intygsgivare">Intygsgivare</a></h4><p><a name="P6S3"></a></p><a class="paragraf" name="P7"><b>7 §</b></a>   Boverket beslutar om behörighet som intygsgivare enligt 
4 kap. 4 § första stycket 1 lagen (2002:93) om kooperativ  hyresrätt. Boverket beslutar även om godkännande av den som  den kooperativa hyresrättsföreningen har utsett till  intygsgivare enligt 4 kap. 4 a § lagen om kooperativ  hyresrätt.<p><a name="P7S2"></a></p>

Boverket ska se till att det finns ett lämpligt antal  intygsgivare och utöva tillsyn över deras verksamhet.<p><a name="P7S3"></a></p>

Boverket får meddela närmare föreskrifter om verkställigheten  av bestämmelserna om intygsgivning och intygsgivare.<br />
Förordning (2023:647).<p><a name="P7S4"></a></p><a class="paragraf" name="P8"><b>8 §</b></a>   Behörighet som intygsgivare får endast ges till den som  har nödvändig utbildning i fastighetsrätt och företags- eller  fastighetsekonomi samt kunskaper om byggverksamhet och  förvaltning av fastigheter. Förordning (2023:647).<p><a name="P8S2"></a></p><a class="paragraf" name="P8a"><b>8 a §</b></a>   För att någon ska ges behörighet som intygsgivare krävs  att han eller hon har en sådan ansvarsförsäkring som avses i 
4 kap. 4 § tredje stycket lagen (2002:93) om kooperativ  hyresrätt. Försäkringen ska tecknas hos en försäkringsgivare  som har tillstånd att driva försäkringsrörelse i en stat inom  Europeiska ekonomiska samarbetsområdet. Boverket får i  enskilda fall besluta att försäkringen får tecknas hos en  annan försäkringsgivare, om denne är underkastad motsvarande  krav på soliditet, likviditet, riskhantering och tillsyn som  gäller för svenska försäkringsföretag.<p><a name="P8aS2"></a></p>

Försäkringsvillkoren i en ansvarsförsäkring ska innebära att  försäkringsskyddet är tillfredställande i de avseenden som är  av betydelse för den skadelidandes rätt. Villkoren ska i vart  fall innebära att<br />
   1. försäkringen gäller för<br />
      a) krav som framställs mot den försäkrade så länge  försäkringen gäller, dock inte för skador som har uppkommit  före försäkringstiden och som var kända när försäkringen  tecknades, och<br />
      b) befarade krav som den försäkrade får kännedom om och  anmäler till försäkringsgivaren så länge försäkringen gäller,<br />
   2. försäkringen är förenad med ett efterskydd som innebär att  den täcker krav som framställs mot den försäkrade inom tre år  från det att försäkringen har upphört att gälla och som inte  täcks av någon annan försäkring,<br />
   3. försäkringen avseende krav som framställs enligt 1 gäller  med ett försäkringsbelopp om 100 prisbasbelopp per skada och 
350 prisbasbelopp per försäkringsår,<br />
   4. försäkringsersättningen betalas ut till den skadelidande  utan avdrag för självrisk, och <br />
   5. försäkringen kan upphöra att gälla tidigast en månad efter  det att Boverket har underrättats om upphörandet.<p><a name="P8aS3"></a></p>

Med prisbasbelopp avses det prisbasbelopp enligt 2 kap. 6 och 
7 §§ socialförsäkringsbalken som gäller vid försäkringsårets  början. Förordning (2023:647).<p><a name="P8aS4"></a></p><a class="paragraf" name="P8b"><b>8 b §</b></a>   Behörighet som intygsgivare ska ges för en viss tid,  dock högst tre år. Efter en ny ansökan får behörigheten  förlängas med högst tre år åt gången.<p><a name="P8bS2"></a></p>

Vid prövning av en ansökan om förlängning av behörighet ska  det särskilt beaktas i vilken utsträckning sökanden har varit  verksam som intygsgivare. Förordning (2023:647).<p><a name="P8bS3"></a></p><a class="paragraf" name="P8c"><b>8 c §</b></a>   Om Boverket begär att sökanden ska ge in certifikat, intyg eller andra liknande dokument som visar att ett visst tillståndskrav är uppfyllt, ska Boverket godta motsvarande dokument från en annan stat inom Europeiska ekonomiska samarbetsområdet. Boverket får av sökanden begära en icke-
auktoriserad översättning av dokumentet till svenska.<br />
Förordning (2023:647).<p><a name="P8cS2"></a></p><a class="paragraf" name="P8d"><b>8 d §</b></a>   I ett ärende om behörighet som intygsgivare ska beslut meddelas inom tre månader efter det att en fullständig ansökan kom in till Boverket. Om det är nödvändigt på grund av utredningen av ärendet, får handläggningstiden vid högst ett tillfälle förlängas med högst tre månader. Sökanden ska informeras om skälen för att handläggningstiden förlängs innan den ursprungliga tidsfristen har gått ut.  Förordning (2023:647).<p><a name="P8dS2"></a></p><a class="paragraf" name="P8e"><b>8 e §</b></a>   Boverket ska återkalla behörigheten för en intygsgivare  som<br />
   1. inte uppfyller de krav som anges i 8 och 8 a §§, eller <br />
   2. inte är tillräckligt omsorgsfull vid utförandet av sina  skyldigheter enligt 4 kap. 3 § lagen (2002:93) om kooperativ  hyresrätt eller enligt 3 kap. 2 § eller 5 kap. 6 §  bostadsrättslagen (1991:614). <p><a name="P8eS2"></a></p>

I ett fall som avses i första stycket 2 får Boverket ge en  varning eller erinran i stället för att återkalla  behörigheten, om det kan anses vara en tillräcklig åtgärd. <p><a name="P8eS3"></a></p>

Boverket får bestämma att ett beslut om återkallelse av  behörighet ska gälla omedelbart. Om Boverkets beslut om  återkallelse har överklagats får även domstol bestämma att  beslutet om återkallelse av behörighet ska gälla omedelbart.<br />
Förordning (2023:647).<p><a name="P8eS4"></a></p><a class="paragraf" name="P9"><b>9 §</b></a>   Boverket skall föra en förteckning över intygsgivare.<p><a name="P9S2"></a></p><h4 name="Säkerhet"><a name="Säkerhet">Säkerhet</a></h4><p><a name="P9S3"></a></p><a class="paragraf" name="P10"><b>10 §</b></a>   Säkerhet för återbetalning av förskott enligt 2 kap. 13 §
lagen (2002:93) om kooperativ hyresrätt skall täcka det sammanlagda beloppet av de förskott som avses i den kooperativa hyresrättsföreningens ansökan om tillstånd.<p><a name="P10S2"></a></p><a class="paragraf" name="P11"><b>11 §</b></a>   Säkerheten enligt 10 § skall bestå av en bankgaranti eller annan likvärdig säkerhet. Som säkerhet får även godtas en garantiförbindelse av Aktiebolaget Bostadsgaranti, HSB:s Riksförbund ek. för., Riksbyggen ekonomisk förening samt GAR-BO Aktiebolag.<p><a name="P11S2"></a></p><a class="paragraf" name="P12"><b>12 §</b></a>   Säkerheten skall förvaras hos Bolagsverket.<br />
Förordning (2004:362).<p><a name="P12S2"></a></p><a class="paragraf" name="P13"><b>13 §</b></a>   Till en ansökan om återställande av säkerhet för förskott skall fogas en skriftlig försäkran av samtliga ledamöter i föreningens styrelse att den lägenhet för vilken förskott har tagits ut är upplåten med kooperativ hyresrätt till den som har betalat förskottet eller att det mottagna förskottet har betalats tillbaka.<p><a name="P13S2"></a></p><a class="paragraf" name="P14"><b>14 §</b></a>   När säkerhet återställs skall Bolagsverket återkalla tillståndet att ta emot förskott. Förordning (2004:362).<p><a name="P14S2"></a></p><h4 name="Elektronisk ansökan"><a name="Elektronisk ansökan">Elektronisk ansökan</a></h4><p><a name="P14S3"></a></p><a class="paragraf" name="P14a"><b>14 a §</b></a>   En ansökan om tillstånd enligt 2 kap. 12 § lagen 
(2002:93) om kooperativ hyresrätt och en ansökan enligt 13 §  i denna förordning får överföras elektroniskt till  Bolagsverket enligt föreskrifter som Bolagsverket får  meddela.<p><a name="P14aS2"></a></p>

Bestämmelserna i 2 kap. 1 § tredje stycket och 2 § andra  stycket och 5 kap. 1 och 8 §§ förordningen (2018:795) om  ekonomiska föreningar ska tillämpas.  Förordning (2018:767).<p><a name="P14aS3"></a></p><h4 name="Avgift"><a name="Avgift">Avgift</a></h4><p><a name="P14aS4"></a></p><a class="paragraf" name="P15"><b>15 §</b></a>   För handläggning och prövning av en ansökan om  godkännande av intygsgivare enligt 4 kap. 4 a § lagen 
(2002:93) om kooperativ hyresrätt ska sökanden betala en  avgift. Boverket får meddela närmare föreskrifter om avgiften.<p><a name="P15S2"></a></p>

För handläggning och prövning av en ansökan om tillstånd  enligt 2 kap. 12 § lagen om kooperativ hyresrätt ska sökanden  betala en avgift om 1 000 kronor. Avgiften ska betalas när  ansökan ges in. Avgiften återbetalas inte om handläggningen av  ansökan har påbörjats. Förordning (2023:647).<p><a name="P15S3"></a></p><br /><h3 name="overgang"><a name="overgang">Övergångsbestämmelser</a></h3>
2003:36<br />
   1. Denna förordning träder i kraft den 1 april 2003.<br />
   2. Vid prövning enligt 8 a § av intygsgivarens behörighet meddelad med stöd av äldre bestämmelser skall äldre behörighetskrav gälla.<p><a name="P15S2"></a></p>

2003:1046<br />
   1. Denna förordning träder i kraft den 1 januari 2004.<br />
   2. Äldre bestämmelser gäller fortfarande för ärenden enligt 2 kap. 12 § lagen (2002:93) om kooperativ hyresrätt som har inletts före ikraftträdandet. Detsamma gäller för ärenden enligt 2 kap. 13 § andra stycket lagen om kooperativ hyresrätt, om tillstånd enligt 2 kap. 12 § samma lag har lämnats av länsstyrelsen.<p><a name="P15S3"></a></p>

2004:362<br />
   1. Denna förordning träder i kraft den 1 juli 2004.<br />
   2. Säkerhet som enligt 12 § förvaras hos Patent- och registreringsverket skall överlämnas till Bolagsverket.<p><a name="P15S4"></a></p>

2009:1148<br />
   1. Denna förordning träder i kraft den 27 december 2009.<br />
   2. Bestämmelserna i 8 b § tillämpas inte på ärenden som har kommit in till Boverket före ikraftträdandet men ännu inte har avgjorts.<p><a name="P15S5"></a></p>

2023:647<p><a name="P15S6"></a></p>

Denna förordning träder i kraft den 1 juni 2024 i fråga om 
8 a § och i övrigt den 1 januari 2024.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>