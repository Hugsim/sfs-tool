<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2002:329) om samarbete med Internationella brottmålsdomstolen - SFS sfs-2002-329</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2002:329) om samarbete med Internationella brottmålsdomstolen</h1>
            <div class="meta-info">
                <span><strong>SFS:</strong> 2002:329</span> •
                <span><strong>Utfärdad:</strong> 2002-05-08</span>
            </div>
        </header>

        <main class="law-content">
            <h2>Lag (2002:329) om samarbete med Internationella brottmålsdomstolen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2002:329<br />

<b>Departement/myndighet</b>:   
Justitiedepartementet BIRS <br />  

<b>Utfärdad</b>:   
2002-05-08 <br />  


<b>Ändrad</b>:   
t.o.m. SFS 2025:526<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2002:329">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2002:329">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Om den genom Romstadgan för Internationella  brottmålsdomstolen inrättade domstolen begär att det i Sverige  ska vidtas en åtgärd som grundar sig på stadgan, tillämpas  bestämmelserna i denna lag.<p><a name="P1S2"></a></p>

Bestämmelserna i 3-20 §§ tillämpas om utredningen eller  lagföringen gäller folkmord, brott mot mänskligheten,  krigsförbrytelse eller aggressionsbrott.<p><a name="P1S3"></a></p>

Bestämmelserna i 21 och 22 §§ tillämpas om utredningen eller  lagföringen gäller brott som riktats mot Internationella  brottmålsdomstolens rättskipning.<p><a name="P1S4"></a></p>

I 23-32 §§ finns bestämmelser om verkställighet av  Internationella brottmålsdomstolens avgöranden och om  transport av frihetsberövade genom Sverige. <i>Lag (2025:526)</i>.<p><a name="P1S5"></a></p><a class="paragraf" name="P2"><b>2 §</b></a>   En ansökan som avses i 1 § skall ges in till Justitiedepartementet. Underrättelser i och redovisning av ett ärende till Internationella brottmålsdomstolen skall vidarebefordras av Justitiedepartementet.<p><a name="P2S2"></a></p>

En ansökan och bifogade handlingar enligt denna lag skall vara skrivna på engelska eller svenska eller åtföljas av en översättning till något av dessa språk.<p><a name="P2S3"></a></p><h4 name="Överlämnande av misstänkta, tilltalade och dömda"><a name="Överlämnande av misstänkta, tilltalade och dömda">Överlämnande av misstänkta, tilltalade och dömda</a></h4><p><a name="P2S4"></a></p><a class="paragraf" name="P3"><b>3 §</b></a>   En person som vid Internationella brottmålsdomstolen är  misstänkt, tilltalad eller dömd för folkmord, brott mot  mänskligheten, krigsförbrytelse eller aggressionsbrott och som  uppehåller sig i Sverige får överlämnas till domstolen efter  beslut av regeringen.<p><a name="P3S2"></a></p>

Ett beslut om häktning eller en dom som Internationella  brottmålsdomstolen har meddelat ska godtas som grund för ett  beslut om överlämnande till domstolen.<p><a name="P3S3"></a></p>

Ett överlämnande får skjutas upp i avvaktan på att  Internationella brottmålsdomstolen har beslutat om den ska ta  upp saken till prövning. Vidare får ett överlämnande förenas  med villkor eller, efter överenskommelse med domstolen,  skjutas upp om förundersökning har inletts eller åtal väckts i  Sverige för någon annan gärning än den ansökan avser.<br /><i>Lag (2021:1032)</i>.<p><a name="P3S4"></a></p><a class="paragraf" name="P4"><b>4 §</b></a>   För en ansökan om överlämnande till Internationella brottmålsdomstolen tillämpas bestämmelserna i 14 § lagen
(1957:668) om utlämning för brott.<p><a name="P4S2"></a></p>

Innan regeringen meddelar beslut i anledning av framställningen, skall yttrande avges av Riksåklagaren. Till grund för sitt yttrande skall Riksåklagaren låta verkställa nödvändig utredning enligt vad som gäller vid förundersökning i brottmål. Om det finns särskilda skäl, skall regeringen inhämta ett yttrande från Högsta domstolen innan den avgör ärendet.<p><a name="P4S3"></a></p><a class="paragraf" name="P5"><b>5 §</b></a>   I ett ärende om överlämnande till Internationella brottmålsdomstolen får tvångsmedel användas utan att särskild utredning har lämnats till stöd för att den som avses med ansökan har begått det uppgivna brottet. Om domstolen har begärt att den som avses med ansökan skall frihetsberövas, skall häktning ske om det inte är uppenbart att skäl för häktning saknas. Den som är häktad får begära att en ny förhandling hålls inom tre veckor från det att beslut senast har meddelats. I övrigt gäller i fråga om tvångsmedel vad som i allmänhet är föreskrivet för brottmål.<p><a name="P5S2"></a></p>

Beslut om tvångsmedel kan meddelas även efter det att överlämnande har beslutats. Beslut av rätten gäller, om inte annat beslutas, till dess ärendet har avgjorts eller, när överlämnande beslutats, tills detta har verkställts.<p><a name="P5S3"></a></p><a class="paragraf" name="P6"><b>6 §</b></a>   Den som är misstänkt, tilltalad eller dömd för brott, vilket enligt denna lag kan föranleda ett överlämnande till Internationella brottmålsdomstolen, får på begäran av domstolen, eller på grund av efterlysning som har utfärdats på grund av beslut av domstolen, omedelbart anhållas eller åläggas reseförbud eller anmälningsskyldighet av en åklagare enligt vad som i allmänhet gäller i brottmål. Beslag får också ske i sådant fall. Anhållande skall ske om det inte är uppenbart att skäl för anhållande saknas.<p><a name="P6S2"></a></p>

Tvångsmedel enligt första stycket får användas utan att särskild utredning har lämnats till stöd för att den som avses med ansökan har begått det uppgivna brottet.<p><a name="P6S3"></a></p>

Om det beslutas om tvångsmedel enligt första stycket, skall 23 § andra-fjärde styckena lagen (1957:668) om utlämning för brott tillämpas. Tidsfristen för ingivande av en ansökan om överlämnande skall dock vara 60 dagar från den dag personen anhölls eller reseförbud eller anmälningsskyldighet meddelades.<p><a name="P6S4"></a></p><a class="paragraf" name="P7"><b>7 §</b></a>   Internationella brottmålsdomstolen skall ges tillfälle att yttra sig innan den som på domstolens begäran har berövats friheten enligt 5 eller 6 § friges eller åläggs reseförbud eller anmälningsskyldighet.<p><a name="P7S2"></a></p><a class="paragraf" name="P8"><b>8 §</b></a>   Har upphävts genom <i>lag (2003:1173)</i>.<p><a name="P8S2"></a></p><a class="paragraf" name="P9"><b>9 §</b></a>   Ett beslut om överlämnande till Internationella brottmålsdomstolen ska verkställas av Polismyndigheten. Om den som ska överlämnas är på fri fot, får han eller hon, om det är nödvändigt för att överlämnandet ska kunna genomföras, omhändertas och tas i förvar av Polismyndigheten, dock längst under 48 timmar. <i>Lag (2014:640)</i>.<p><a name="P9S2"></a></p><a class="paragraf" name="P10"><b>10 §</b></a>   Regeringen får på Internationella brottmålsdomstolens begäran medge att den som har överlämnats till domstolen får ställas till ansvar vid domstolen för annan gärning som begåtts före överlämnandet än den för vilken överlämnandet skett.<p><a name="P10S2"></a></p>

Regeringen får vidare medge att den som har överlämnats till Internationella brottmålsdomstolen får överföras från domstolen till en annan stat för lagföring. I fråga om sådan överföring tillämpas 24 § lagen (1957:668) om utlämning för brott.<p><a name="P10S3"></a></p>

Lämnas inte medgivande enligt andra stycket, ska regeringen begära att den till Internationella brottmålsdomstolen överlämnade personen återförs till Sverige. <i>Lag (2011:1176)</i>.<p><a name="P10S4"></a></p><a class="paragraf" name="P11"><b>11 §</b></a>   Om någon som har överförts av Internationella brottmålsdomstolen till Sverige för rättegång här i landet skall återföras till domstolen, tillämpas bestämmelserna i 26 a § lagen (1957:668) om utlämning för brott.<p><a name="P11S2"></a></p><a class="paragraf" name="P12"><b>12 §</b></a>   Om en stat begär utlämning av en person som Internationella brottmålsdomstolen begär överlämnad till domstolen, beslutar regeringen om personen skall överlämnas till domstolen eller utlämnas till staten.<p><a name="P12S2"></a></p><h4 name="Rättslig hjälp"><a name="Rättslig hjälp">Rättslig hjälp</a></h4><p><a name="P12S3"></a></p><a class="paragraf" name="P13"><b>13 §</b></a>   På ansökan av Internationella brottmålsdomstolen skall rättslig hjälp lämnas enligt lagen (2000:562) om internationell rättslig hjälp i brottmål om inte annat framgår av denna lag.<br />
Rättslig hjälp får lämnas även om den gärning som ansökan avser inte motsvarar ett brott enligt svensk lag.<p><a name="P13S2"></a></p>

Bestämmelserna i 2 kap. 14 § första stycket lagen om internationell rättslig hjälp i brottmål gäller inte om ett avslag skulle strida mot Sveriges förpliktelser mot domstolen.<br />
Bestämmelserna i 2 kap. 14 § andra stycket, 4 kap. 33 § och 34 § andra stycket samma lag skall inte tillämpas.<p><a name="P13S3"></a></p>

Internationella brottmålsdomstolen skall ges tillfälle att yttra sig innan rättslig hjälp förenas med villkor som avses i 5 kap. 2 § lagen om internationell rättslig hjälp i brottmål.<p><a name="P13S4"></a></p><a class="paragraf" name="P14"><b>14 §</b></a>   Bestämmelser i annan lag eller författning om delgivning och rättslig hjälp åt domstol eller myndighet i en annan stat tillämpas på ansökningar från Internationella brottmålsdomstolen, om de inte strider mot bestämmelserna i denna lag.<p><a name="P14S2"></a></p><a class="paragraf" name="P15"><b>15 §</b></a>   Om det vid handläggningen av en ansökan om rättslig hjälp i brottmål från Internationella brottmålsdomstolen framkommer att ansökan är oförenlig med en sådan ansökan om rättslig hjälp i brottmål från en annan stat som handläggs enligt lagen
(2000:562) om internationell rättslig hjälp i brottmål, skall frågan överlämnas till regeringen som beslutar vilken av ansökningarna som skall ha företräde.<p><a name="P15S2"></a></p><h4 name="Rättegångshinder"><a name="Rättegångshinder">Rättegångshinder</a></h4><p><a name="P15S3"></a></p><a class="paragraf" name="P16"><b>16 §</b></a>   Åtal och lagföring i Sverige för en gärning får inte ske<br />
   1. om Internationella brottmålsdomstolen har beslutat att  frågan om ansvar för gärningen ska prövas där trots att svensk  förundersökning eller lagföring pågår, eller<br />
   2. om domstolen har ansökt om att personen i fråga ska  överlämnas till domstolen på grund av gärningen och denna  ansökan inte har avslagits. <i>Lag (2021:1032)</i>.<p><a name="P16S2"></a></p><h4 name="Offentlig försvarare"><a name="Offentlig försvarare">Offentlig försvarare</a></h4><p><a name="P16S3"></a></p><a class="paragraf" name="P17"><b>17 §</b></a>   Om Internationella brottmålsdomstolen begär att en åtgärd som grundar sig på stadgan skall vidtas i Sverige beträffande den som misstänks eller av domstolen har åtalats eller dömts för brott, skall den personen, om han eller hon begär det, biträdas av en offentlig försvarare. I fråga om sådan gäller rättegångsbalkens bestämmelser med det undantag som följer av 19 §.<p><a name="P17S2"></a></p><h4 name="Ersättningar och andra kostnader"><a name="Ersättningar och andra kostnader">Ersättningar och andra kostnader</a></h4><p><a name="P17S3"></a></p><a class="paragraf" name="P18"><b>18 §</b></a>   Ett vittne eller en målsägande eller sakkunnig i Sverige som har kallats för att höras av Internationella brottmålsdomstolen har rätt till ersättning av allmänna medel för sin inställelse enligt bestämmelser som meddelas av regeringen.<p><a name="P18S2"></a></p><a class="paragraf" name="P19"><b>19 §</b></a>   Kostnader för ersättning av allmänna medel som betalats till offentlig försvarare eller till annan samt övriga kostnader för åtgärder som vidtagits enligt denna lag skall bäras av staten om inte annat följer av 20 §.<p><a name="P19S2"></a></p><a class="paragraf" name="P20"><b>20 §</b></a>   Regeringen meddelar föreskrifter om att vissa kostnader för åtgärder som vidtagits enligt denna lag kan återkrävas från Internationella brottmålsdomstolen.<p><a name="P20S2"></a></p><h4 name="Samarbete i fråga om brott som riktats mot Internationella brottmålsdomstolens rättskipning"><a name="Samarbete i fråga om brott som riktats mot Internationella brottmålsdomstolens rättskipning">Samarbete i fråga om brott som riktats mot Internationella brottmålsdomstolens rättskipning</a></h4><p><a name="P20S3"></a></p><a class="paragraf" name="P21"><b>21 §</b></a>   I fråga om utlämning eller rättslig hjälp till Internationella brottmålsdomstolen med anledning av utredning om eller lagföring för brott som riktats mot domstolens rättskipning, tillämpas de bestämmelser om utlämning i lagen
(1957:668) om utlämning för brott och om rättslig hjälp i lagen
(2000:562) om internationell rättslig hjälp i brottmål och i annan lag eller författning, som gäller för en motsvarande begäran från en annan stat. Särskilda bestämmelser som gäller rättslig hjälp till en stat som är medlem i Europeiska unionen eller till Norge eller Island skall dock inte tillämpas.<br /><i>Lag (2003:1173)</i>.<p><a name="P21S2"></a></p><a class="paragraf" name="P22"><b>22 §</b></a>   Om Internationella brottmålsdomstolen anmäler ett brott som avses i 21 § för lagföring i Sverige, skall ärendet överlämnas till Riksåklagaren för handläggning enligt det förfarande som gäller vid en svensk förundersökning eller rättegång i brottmål.<p><a name="P22S2"></a></p><a class="paragraf" name="P22a"><b>22 a §</b></a>   Har upphävts genom <i>lag (2025:526)</i>.<p><a name="P22aS2"></a></p><h4 name="Verkställighet av straff och förverkanden"><a name="Verkställighet av straff och förverkanden">Verkställighet av straff och förverkanden</a></h4><p><a name="P22aS3"></a></p><a class="paragraf" name="P23"><b>23 §</b></a>   Regeringen kan på Internationella brottmålsdomstolens begäran besluta att en av domstolen meddelad fängelsedom får verkställas i Sverige. Regeringen får meddela de anvisningar som i det enskilda fallet behövs för verkställigheten av straffet här.<p><a name="P23S2"></a></p><a class="paragraf" name="P24"><b>24 §</b></a>   En av Internationella brottmålsdomstolen meddelad bötesdom eller ett beslut av domstolen om förverkande av egendom eller av värdet av viss egendom, får på ansökan av domstolen verkställas i Sverige. Ansökan skall överlämnas till Kronofogdemyndigheten för åtgärd. Om verkställigheten avser förverkande av värdet av viss egendom, bestämmer Kronofogdemyndigheten det förverkade värdet i svenska kronor.<p><a name="P24S2"></a></p>

Kronofogdemyndighetens beslut får överklagas till allmän förvaltningsdomstol. Kronofogdemyndighetens och förvaltningsdomstolens beslut gäller omedelbart om inte annat beslutas. Prövningstillstånd krävs vid överklagande till kammarrätten. <i>Lag (2007:279)</i>.<p><a name="P24S3"></a></p><a class="paragraf" name="P25"><b>25 §</b></a>   Vid verkställighet enligt 23 och 24 §§ tillämpas 3 kap. 
20 § eller 5 kap. 11 § lagen (2025:520) om internationell  verkställighet i brottmål om inte annat framgår av denna lag.  Utdömda böter får verkställas även om bötesbeloppet överstiger  det högsta bötesbelopp som kunnat dömas ut enligt svensk lag.<p><a name="P25S2"></a></p>

Verkställighet får inte längre ske om Internationella  brottmålsdomstolen har beviljat den dömde nåd eller  strafflindring och det nedsatta straffet fullt ut har  verkställts eller domstolen har meddelat något annat avgörande  som innebär att den utdömda påföljden inte längre får  verkställas. Uppkommer, sedan en ansökan enligt 23 eller 24 §  har bifallits, en fråga om hinder mot verkställighet på grund  av preskription, ska denna fråga prövas enligt de regler som  gäller för Internationella brottmålsdomstolen.<p><a name="P25S3"></a></p>

Frågor om villkorlig frigivning prövas av regeringen sedan  Internationella brottmålsdomstolen fått tillfälle att yttra  sig. Regeringen får i dessa fall besluta att villkorlig  frigivning ska ske vid en senare tidpunkt än som följer av  brottsbalken.<p><a name="P25S4"></a></p>

Beslut om förvandling av böter får inte meddelas.<br /><i>Lag (2025:526)</i>.<p><a name="P25S5"></a></p><a class="paragraf" name="P26"><b>26 §</b></a>   Vid verkställighet enligt 23 § tillämpas reglerna om  immunitet i 3 kap. 22 § lagen (2025:520) om internationell  verkställighet i brottmål. <i>Lag (2025:526)</i>.<p><a name="P26S2"></a></p><a class="paragraf" name="P27"><b>27 §</b></a>   Vid verkställighet enligt 23 § har företrädare för Internationella brottmålsdomstolen eller den domstolen utser för att undersöka behandlingen av den som avtjänar ett straff som utdömts av domstolen rätt att besöka den plats där personen är placerad. Den som ansvarar för någon som avtjänar ett sådant straff skall lämna den som genomför undersökningen det biträde som denne behöver för att kunna fullgöra sina uppgifter.<p><a name="P27S2"></a></p><a class="paragraf" name="P28"><b>28 §</b></a>   När verkställighet av böter eller förverkande har skett enligt 24 §, skall Kronofogdemyndigheten överlämna vad som kommit in vid verkställigheten till Internationella brottmålsdomstolen. <i>Lag (2007:279)</i>.<p><a name="P28S2"></a></p><h4 name="Erkännande och verkställighet av avgöranden om gottgörelse till brottsoffer"><a name="Erkännande och verkställighet av avgöranden om gottgörelse till brottsoffer">Erkännande och verkställighet av avgöranden om gottgörelse till brottsoffer</a></h4><p><a name="P28S3"></a></p><a class="paragraf" name="P29"><b>29 §</b></a>   Ett avgörande om gottgörelse till brottsoffer som Internationella brottmålsdomstolen har meddelat och som har vunnit laga kraft, gäller här i landet och skall på ansökan verkställas här, om inte annat följer av andra stycket.<p><a name="P29S2"></a></p>

Avgörandet gäller inte här i landet och får inte verkställas här<br />
   1. om erkännande eller verkställighet av avgörandet är uppenbart oförenligt med grunderna för rättsordningen här i landet, eller<br />
   2. om det dessförinnan här i landet har meddelats ett lagakraftvunnet avgörande om samma sak.<p><a name="P29S3"></a></p>

Ansökan enligt första stycket får göras av den som i avgörandet har tillerkänts gottgörelse. Även Internationella brottmålsdomstolen får göra en sådan ansökan om den har beslutat att gottgörelse till brottsoffer skall betalas ut genom en särskild förvaltningsfond för brottsoffer.<p><a name="P29S4"></a></p><a class="paragraf" name="P30"><b>30 §</b></a>   Väcks vid en svensk domstol talan om gottgörelse till brottsoffer i en sak som redan är föremål för rättegång vid Internationella brottmålsdomstolen och kan rättegången vid den domstolen leda till ett avgörande som enligt 29 § gäller här i landet, skall talan avvisas eller förklaras vilande i avvaktan på att Internationella brottmålsdomstolens avgörande vinner laga kraft.<p><a name="P30S2"></a></p><a class="paragraf" name="P31"><b>31 §</b></a>   En ansökan om verkställighet enligt 29 § prövas av Svea hovrätt. Ansökan får avse en del av avgörandet.<p><a name="P31S2"></a></p>

Till ansökan skall fogas avgörandet i original eller en bestyrkt kopia liksom ett bevis att avgörandet har vunnit laga kraft.<p><a name="P31S3"></a></p>

En ansökan om verkställighet får inte bifallas utan att den som har förpliktats att utge gottgörelse har fått tillfälle att yttra sig över ansökan.<p><a name="P31S4"></a></p>

Verkställighet sker på samma sätt som gäller i fråga om svensk domstols dom som har vunnit laga kraft.<p><a name="P31S5"></a></p><h4 name="Transport av frihetsberövade i och genom Sverige"><a name="Transport av frihetsberövade i och genom Sverige">Transport av frihetsberövade i och genom Sverige</a></h4><p><a name="P31S6"></a></p><a class="paragraf" name="P31a"><b>31 a §</b></a>   Om en av domstolen meddelad fängelsedom ska  verkställas i Sverige, ska Kriminalvården ansvara för  transporten av den dömde i Sverige. Vid en sådan transport  tillämpas följande bestämmelser i häkteslagen (2010:611):<br />
   - 4 kap. 4 § om kroppsvisitation,<br />
   - 4 kap. 10 § första stycket om användning av fängsel, och <br />
   - 8 kap. 2 a § om möjligheten att i vissa fall begära hjälp  av Polismyndigheten. <i>Lag (2017:130)</i>.<p><a name="P31aS2"></a></p><a class="paragraf" name="P32"><b>32 §</b></a>   Ansvarigt statsråd får meddela tillstånd till transport genom Sverige av en frihetsberövad person som för att överlämnas eller utlämnas eller i annat syfte ska överföras mellan en annan stat och Internationella brottmålsdomstolen.<br />
Under en sådan transport ska frihetsberövandet bestå om inte domstolen begär att den som överförs ska friges.<p><a name="P32S2"></a></p>

För flygtransport utan planerad mellanlandning här i landet krävs inte tillstånd enligt första stycket. Om en oplanerad mellanlandning sker, ska Polismyndigheten ta den som överförs i förvar till dess en ansökan görs om tillstånd till transport enligt första stycket och genast underrätta ansvarigt statsråd om detta. Görs ingen ansökan inom 96 timmar från den oplanerade landningen, ska personen omedelbart friges.<p><a name="P32S3"></a></p>

Om tillstånd har meddelats enligt första stycket, får Polismyndigheten vid behov ta den som överförs i förvar. I fråga om tvångsmedel i ett ärende om transport gäller bestämmelserna i 5 §. <i>Lag (2015:107)</i>.<p><a name="P32S4"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P32S5"></a></p><a class="paragraf" name="P33"><b>33 §</b></a>   Regeringen meddelar närmare föreskrifter om tillämpningen av denna lag.<p><a name="P33S2"></a></p><br /><h3 name="overgang"><a name="overgang">Övergångsbestämmelser</a></h3>
2011:1176<br />
   1. Denna lag träder i kraft den dag regeringen bestämmer.<br />
   2. För ärenden som har inletts före ikraftträdandet gäller 10 §
i dess äldre lydelse.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>