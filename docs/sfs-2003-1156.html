<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2003:1156) om överlämnande från Sverige enligt en europeisk arresteringsorder - SFS sfs-2003-1156</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2003:1156) om överlämnande från Sverige enligt en europeisk arresteringsorder</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2003:1156</span> •
                <span><strong>Utfärdad:</strong> 2003-12-18</span>
            </div>
        </header>

        <main class="law-content">
            <h2>Lag (2003:1156) om överlämnande från Sverige enligt en europeisk arresteringsorder</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2003:1156<br />

<b>Departement/myndighet</b>:   
Justitiedepartementet BIRS <br />  

<b>Utfärdad</b>:   
2003-12-18 <br />  


<b>Ändrad</b>:   
t.o.m. SFS 2025:160<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2003:1156">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2003:1156">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Förutsättningar för överlämnande
</a></li>
 <li><a href="#K3">3 kap. Kapitlet har upphävts genom lag (2024:43).
</a></li>
 <li><a href="#K4">4 kap. Det inledande förfarandet vid överlämnande
</a></li>
 <li><a href="#K5">5 kap. Beslutsförfarandet vid överlämnande
</a></li>
 <li><a href="#K6">6 kap. Verkställighet av beslut om överlämnande och efterföljande beslut
</a></li>
 <li><a href="#K7">7 kap. Överförande av verkställighet av en frihetsberövande påföljd till Sverige
</a></li>
 <li><a href="#K8">8 kap. Övriga bestämmelser
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><a class="paragraf" name="K1P1"><b>1 §</b></a>   Denna lag innehåller bestämmelser för genomförande av  rådets rambeslut 2002/584/RIF av den 13 juni 2002 om en  europeisk arresteringsorder och överlämnande mellan  medlemsstaterna, ändrat genom rådets rambeslut 2009/299/RIF.  Lagen tillämpas inte i förhållande till en medlemsstat om  Europeiska unionen genom ett särskilt beslut har avbrutit  tillämpningen av rambeslutet i förhållande till den staten. <p><a name="K1P1S2"></a></p>

I detta kapitel finns allmänna bestämmelser om en  arresteringsorder. <p><a name="K1P1S3"></a></p>

I 2 kap. finns bestämmelser om förutsättningar för  överlämnande.<p><a name="K1P1S4"></a></p>

I 4 kap. finns bestämmelser om utredning och tvångsmedel vid  det inledande förfarandet samt bestämmelser om att lagen i  vissa fall inte ska tillämpas i förhållande till Danmark och  Finland. <p><a name="K1P1S5"></a></p>

I 5 kap. finns bestämmelser om beslutsförfarandet vid  överlämnande.<p><a name="K1P1S6"></a></p>

I 6 kap. finns bestämmelser om verkställighet av ett beslut om  överlämnande och om beslut om bl.a. utvidgat överlämnande. <p><a name="K1P1S7"></a></p>

I 7 kap. finns bestämmelser om överförande av en  frihetsberövande påföljd till Sverige. <p><a name="K1P1S8"></a></p>

I 8 kap. finns bestämmelser om återförande av personer som har  överlämnats till Sverige och om tillstånd till transport genom  Sverige. <i>Lag (2024:43)</i>.<p><a name="K1P1S9"></a></p><a class="paragraf" name="K1P2"><b>2 §</b></a>   Regeringen meddelar närmare föreskrifter om tillämpningen av denna lag.<p><a name="K1P2S2"></a></p>

I fråga om utfärdande av en arresteringsorder och om överlämnande till Sverige finns särskilda bestämmelser.<p><a name="K1P2S3"></a></p><a class="paragraf" name="K1P3"><b>3 §</b></a>   Med en arresteringsorder avses i denna lag ett rättsligt avgörande, utfärdat av en rättslig myndighet i en medlemsstat i Europeiska unionen, som innebär en begäran om att en rättslig myndighet i en annan sådan stat skall gripa och överlämna en eftersökt person för lagföring eller för verkställighet av en frihetsberövande påföljd.<p><a name="K1P3S2"></a></p><a class="paragraf" name="K1P4"><b>4 §</b></a>   En arresteringsorder skall vara upprättad i enlighet med formuläret i bilagan till rambeslutet och innehålla uppgifter om<br />
   1. den eftersöktes identitet och nationalitet,<br />
   2. namn, adress, telefonnummer, telefaxnummer och e-postadress till den utfärdande myndigheten,<br />
   3. en verkställbar dom, ett häktningsbeslut eller ett motsvarande verkställbart beslut,<br />
   4. den brottsliga gärningen, med angivande av tid och plats för gärningen, en beskrivning av omständigheterna kring gärningen samt den eftersöktes delaktighet i gärningen,<br />
   5. brottsrubricering och om gärningen är sådan som anges i bilagan till denna lag,<br />
   6. straffskalan för gärningen eller, om arresteringsordern avser verkställighet av en frihetsberövande påföljd, den påföljd som har dömts ut, och<br />
   7. om möjligt andra rättsliga konsekvenser av gärningen.<p><a name="K1P4S2"></a></p><br /><h3 name="K2"><a name="K2">2 kap. Förutsättningar för överlämnande
</a></h3><p><a name="K1P4S2"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="K1P4S3"></a></p><a class="paragraf" name="K2P1"><b>1 §</b></a>   Den som eftersöks enligt en arresteringsorder och som anträffas i Sverige skall, om inte annat sägs i denna lag eller följer av någon annan lag, överlämnas till den utfärdande medlemsstaten. Överlämnande får ske för lagföring eller verkställighet av en frihetsberövande påföljd.<p><a name="K2P1S2"></a></p><h4 name="Strafftrösklar och krav på dubbel straffbarhet"><a name="Strafftrösklar och krav på dubbel straffbarhet">Strafftrösklar och krav på dubbel straffbarhet</a></h4><p><a name="K2P1S3"></a></p><a class="paragraf" name="K2P2"><b>2 §</b></a>   Överlämnande får beviljas endast för en gärning<br />
   1. för vilken en frihetsberövande påföljd i ett år eller mer  är föreskrivet enligt den utfärdande medlemsstatens  lagstiftning, när överlämnandet avser lagföring, eller <br />
   2. för vilken en frihetsberövande påföljd i minst fyra månader  har dömts ut, när överlämnandet avser verkställighet av en  frihetsberövande påföljd.<p><a name="K2P2S2"></a></p>

För en gärning som legat till grund för ett utländskt beslut  om övervakningsåtgärder enligt lagen (2015:485) om erkännande  och uppföljning av beslut om övervakningsåtgärder inom  Europeiska unionen ska första stycket 1 inte gälla, om<br />
   1. den eftersökte fanns i den andra staten när det utländska  beslutet meddelades, och<br />
   2. uppföljningen pågår i Sverige när arresteringsordern  utfärdas.<p><a name="K2P2S3"></a></p>

Om överlämnande beviljas för en gärning som avses i första  eller andra stycket, får överlämnande beviljas även för någon  annan gärning än sådana gärningar som anges i första stycket.<br /><i>Lag (2024:43)</i>.<p><a name="K2P2S4"></a></p><h4 name="Hinder mot överlämnande"><a name="Hinder mot överlämnande">Hinder mot överlämnande</a></h4><p><a name="K2P2S5"></a></p><a class="paragraf" name="K2P3"><b>3 §</b></a>   Överlämnande ska vägras om<br />
   1. en begäran, trots att den utfärdande myndigheten har getts  tillfälle att lämna in en komplettering, till form eller  innehåll är så bristfällig att den inte utan väsentlig  olägenhet kan läggas till grund för en prövning av frågan om  överlämnande,<br />
   2. den utfärdande myndigheten inte lämnar sådana garantier som  enligt 2 kap. 7 § andra stycket krävs för att överlämnande ska  få beviljas,<br />
   3. den eftersökte enligt 5 kap. 4 § ska överlämnas till en  annan medlemsstat i Europeiska unionen, Island eller Norge, <br />
   4. den eftersökte ska utlämnas för brott eller om han eller  hon ska överlämnas enligt lagen (2002:329) om samarbete med  Internationella brottmålsdomstolen, <br />
   5. det enligt 2 kap. 13 § andra stycket brottsbalken skulle  strida mot ett villkor som har ställts upp vid utlämning eller  överlämnande till Sverige, <br />
   6. det skulle strida mot bestämmelser om immunitet och  privilegier, eller<br />
   7. den europeiska arresteringsordern avser verkställighet av  en frihetsberövande påföljd och det har beslutats enligt 6 §  att påföljden ska verkställas i Sverige. <i>Lag (2024:43)</i>.<p><a name="K2P3S2"></a></p><a class="paragraf" name="K2P4"><b>4 §</b></a>   Överlämnande ska vägras om <br />
   1. gärningen har ägt rum innan den eftersökte fyllt femton år, <br />
   2. det skulle strida mot den europeiska konventionen om skydd  för de mänskliga rättigheterna och de grundläggande friheterna  eller de tilläggsprotokoll till konventionen som gäller som  lag i Sverige, <br />
   3. gärningen omfattas av nåd eller ett annat beslut enligt 
12 kap. 9 § regeringsformen, eller <br />
   4. gärningen har prövats genom en dom som fått laga kraft i en  medlemsstat i Europeiska unionen, Island eller Norge och, vid  en fällande dom, påföljden har avtjänats eller är under  verkställighet eller inte längre kan verkställas enligt  lagstiftningen i domslandet. <i>Lag (2024:43)</i>.<p><a name="K2P4S2"></a></p><a class="paragraf" name="K2P5"><b>5 §</b></a>   Överlämnande för en gärning får vägras om<br />
   1. det enligt 20 kap. 7 § rättegångsbalken eller motsvarande  bestämmelse i annan lag har beslutats att inte åtala för  gärningen, <br />
   2. gärningen har prövats genom en dom som fått laga kraft i en  annan stat än en medlemsstat i Europeiska unionen, Island  eller Norge och, vid en fällande dom, påföljden har avtjänats  eller är under verkställighet eller inte längre kan  verkställas enligt lagstiftningen i domslandet, <br />
   3. en förundersökning har inletts eller ett åtal har väckts i  Sverige för gärningen,<br />
   4. gärningen har begåtts i Sverige och påföljd inte längre får  dömas ut enligt svensk lag på grund av preskription, eller<br />
   5. den europeiska arresteringsordern avser verkställighet av  en frihetsberövande påföljd som har dömts ut efter en  förhandling där den eftersökte inte var personligen närvarande  och den utfärdande myndigheten inte har bekräftat att något av  villkoren i artikel 4a.1 i rambeslutet är uppfyllt.<br /><i>Lag (2025:160)</i>.<p><a name="K2P5S2"></a></p><a class="paragraf" name="K2P5a"><b>5 a §</b></a>   Överlämnande får vägras om den gärning som den  europeiska arresteringsordern avser inte motsvarar brott  enligt svensk lag. <p><a name="K2P5aS2"></a></p>

Överlämnande får dock inte vägras för en gärning som har  begåtts någon annanstans än i Sverige om det i  arresteringsordern har angetts att gärningen finns angiven i  bilagan till denna lag och det för gärningen enligt den  utfärdande medlemsstatens lagstiftning är föreskrivet en  frihetsberövande påföljd i tre år eller mer. <i>Lag (2024:43)</i>.<p><a name="K2P5aS3"></a></p><h4 name="Verkställighet i Sverige av en frihetsberövande påföljd"><a name="Verkställighet i Sverige av en frihetsberövande påföljd">Verkställighet i Sverige av en frihetsberövande påföljd</a></h4><p><a name="K2P5aS4"></a></p><a class="paragraf" name="K2P6"><b>6 §</b></a>   Rätten får besluta att den frihetsberövande påföljd som  den europeiska arresteringsordern avser ska verkställas i  Sverige, om <br />
   1. den eftersökte är svensk medborgare eller bosatt i eller  uppehåller sig i Sverige, <br />
   2. den eftersökte begär att påföljden ska verkställas i  Sverige, och <br />
   3. den eftersöktes sociala återanpassning underlättas om  påföljden verkställs i Sverige. <i>Lag (2024:43)</i>.<p><a name="K2P6S2"></a></p><h4 name="Särskilda villkor vid överlämnande"><a name="Särskilda villkor vid överlämnande">Särskilda villkor vid överlämnande</a></h4><p><a name="K2P6S3"></a></p><a class="paragraf" name="K2P7"><b>7 §</b></a>   Rätten får besluta att den frihetsberövande påföljd som  kan komma att dömas ut i den utfärdande medlemsstaten efter  det att den eftersökte har överlämnats för lagföring ska  verkställas i Sverige, om <br />
   1. den eftersökte är svensk medborgare eller bosatt i Sverige, <br />
   2. den eftersökte begär att påföljden ska verkställas i  Sverige, och <br />
   3. den eftersöktes sociala återanpassning underlättas om  påföljden verkställs i Sverige.<p><a name="K2P7S2"></a></p>

Beslutet ska villkoras av att den utfärdande myndigheten  lämnar garantier för att den eftersökte återförs till Sverige  för en sådan verkställighet. <p><a name="K2P7S3"></a></p>

Första och andra stycket gäller även om den europeiska  arresteringsordern avser verkställighet av en frihetsberövande  påföljd som har dömts ut efter en förhandling där den  eftersökte inte var personligen närvarande och den utfärdande  myndigheten har bekräftat att den eftersökte har rätt till en  ny prövning efter det att han eller hon har överlämnats till  den utfärdande medlemsstaten. <i>Lag (2024:43)</i>.<p><a name="K2P7S4"></a></p><br /><h3 name="K3"><a name="K3">3 kap. Kapitlet har upphävts genom <i>lag (2024:43)</i>.
</a></h3><p><a name="K2P7S2"></a></p><br /><h3 name="K4"><a name="K4">4 kap. Det inledande förfarandet vid överlämnande
</a></h3><p><a name="K2P7S2"></a></p><h4 name="Hur ärendet inleds"><a name="Hur ärendet inleds">Hur ärendet inleds</a></h4><p><a name="K2P7S3"></a></p><a class="paragraf" name="K4P1"><b>1 §</b></a>   En arresteringsorder får översändas genom Schengens informationssystem (SIS) eller genom ett annat system för eftersökning av personer som är misstänkta för brott.<p><a name="K4P1S2"></a></p>

Om det är känt att den som eftersöks enligt en arresteringsorder befinner sig på en viss plats i Sverige, får arresteringsordern skickas direkt till behörig åklagare. Detta skall ske skriftligen genom post, bud eller telefax. Efter överenskommelse i det enskilda fallet får dock översändandet ske på annat sätt.<p><a name="K4P1S3"></a></p>

Riksåklagaren bestämmer vilka åklagare som är behöriga att handlägga ärenden enligt denna lag.<p><a name="K4P1S4"></a></p><a class="paragraf" name="K4P2"><b>2 §</b></a>   En arresteringsorder ska vara skriven på svenska, danska, norska eller engelska eller vara åtföljd av en översättning till något av dessa språk, och i övrigt till form och innehåll vara sådan som anges i 1 kap. 4 §.<p><a name="K4P2S2"></a></p>

En efterlysning som är registrerad i SIS, utan att åtföljas av en kopia av arresteringsordern, eller i ett annat system för eftersökning av personer och som gäller utlämning eller överlämnande till en medlemsstat i Europeiska unionen, ska jämställas med en arresteringsorder i avvaktan på att en sådan order översänds. <i>Lag (2010:382)</i>.<p><a name="K4P2S3"></a></p><a class="paragraf" name="K4P2a"><b>2 a §</b></a>   När en begäran till form eller innehåll är så bristfällig att den inte utan väsentlig olägenhet kan läggas till grund för en prövning av frågan om överlämnande, skall åklagaren ge den utfärdande myndigheten möjlighet att inom viss tid inkomma med komplettering. <i>Lag (2006:348)</i>.<p><a name="K4P2aS2"></a></p><h4 name="Utredningen"><a name="Utredningen">Utredningen</a></h4><p><a name="K4P2aS3"></a></p><a class="paragraf" name="K4P3"><b>3 §</b></a>   Om en arresteringsorder har skickats direkt enligt 1 §
eller om det på annat sätt framkommer att den som eftersöks enligt en arresteringsorder befinner sig på en viss plats i Sverige, skall åklagaren utreda om det finns förutsättningar för överlämnande från Sverige. När den som begärs överlämnad för lagföring är under arton år skall det dessutom utredas om lagföringen kan ske i Sverige.<p><a name="K4P3S2"></a></p>

Vid utredningen tillämpas bestämmelserna om förundersökning i brottmål, om inte annat sägs i denna lag.<p><a name="K4P3S3"></a></p>

Utredningen skall bedrivas med skyndsamhet. Den tidsfrist som kan komma att gälla för tingsrätten enligt 5 kap. 3 § skall beaktas vid utredningen.<p><a name="K4P3S4"></a></p><h4 name="Lagens tillämpning i förhållande till Danmark och Finland i vissa fall"><a name="Lagens tillämpning i förhållande till Danmark och Finland i vissa fall">Lagens tillämpning i förhållande till Danmark och Finland i vissa fall</a></h4><p><a name="K4P3S5"></a></p><a class="paragraf" name="K4P4"><b>4 §</b></a>   En arresteringsorder utfärdad av en annan nordisk stat ska, om den eftersökte befinner sig i Sverige, betraktas som en nordisk arresteringsorder. <i>Lag (2011:1177)</i>.<p><a name="K4P4S2"></a></p><h4 name="Tvångsmedel"><a name="Tvångsmedel">Tvångsmedel</a></h4><p><a name="K4P4S3"></a></p><a class="paragraf" name="K4P5"><b>5 §</b></a>   Åklagaren ska anhålla den eftersökte om det inte saknas  risk för att denne avviker eller på annat sätt undandrar sig  ett överlämnande. Ett anhållande ska även ske om det finns  risk för att den eftersökte, genom att undanröja bevis eller  på något annat sätt, försvårar utredningen av en gärning som  omfattas av arresteringsordern.<p><a name="K4P5S2"></a></p>

Ett anhållande enligt första stycket får inte ske om det kan  antas att förutsättningar för ett överlämnande saknas.<p><a name="K4P5S3"></a></p>

Den som inte har fyllt arton år får anhållas endast om det  finns synnerliga skäl.<p><a name="K4P5S4"></a></p>

Om det finns skäl för anhållande enligt första-tredje styckena  men det är tillräckligt att den eftersökte meddelas ett  reseförbud eller att det föreskrivs en anmälningsskyldighet,  ska en sådan åtgärd beslutas i stället för anhållande. I fall  som avses i 24 kap. 4 § rättegångsbalken ska övervakning  ersätta ett anhållande.<p><a name="K4P5S5"></a></p>

Om det finns skäl för anhållande enligt första-tredje styckena  får en polisman, en tulltjänsteman eller en  kustbevakningstjänsteman i brådskande fall gripa den  eftersökte även utan ett anhållningsbeslut. <i>Lag (2024:742)</i>.<p><a name="K4P5S6"></a></p><a class="paragraf" name="K4P6"><b>6 §</b></a>   När någon har gripits, anhållits, meddelats reseförbud eller anmälningsskyldighet tillämpas samma regler som vid motsvarande åtgärd under en svensk förundersökning. För sådana tvångsmedel gäller dock de förutsättningar som anges i 5 §. För rättens beslut om häktning gäller de förutsättningar som enligt 5 § gäller för anhållande. Vad som sägs i rättegångsbalken om tid för väckande av åtal skall inte tillämpas.<p><a name="K4P6S2"></a></p>

Ett beslut om anhållande eller häktning skall upphävas, om ett fortsatt frihetsberövande skulle vara oskäligt med hänsyn till den tid frihetsberövandet har pågått och den påföljd som har utdömts eller som kan komma att utdömas om den eftersökte döms för gärningen.<p><a name="K4P6S3"></a></p><a class="paragraf" name="K4P7"><b>7 §</b></a>   Innehåller en arresteringsorder en ansökan om beslag  tillämpas i denna del bestämmelserna i lagen (2000:562) om  internationell rättslig hjälp i brottmål.<p><a name="K4P7S2"></a></p>

Om det påträffas sådana föremål som på grund av den uppgivna  gärningen skulle kunna tas i beslag och överlämnas enligt 
4 kap. 19 § lagen om internationell rättslig hjälp i brottmål,  får föremålen även utan en särskild ansökan tas i beslag genom  beslut av åklagaren eller den som griper den eftersökte. Har  beslag skett tillämpas 4 kap. 16 § andra stycket den lagen.<p><a name="K4P7S3"></a></p>

I samband med att den eftersökte frihetsberövas får  husrannsakan göras för att söka efter föremål som får tas i  beslag. Ett förordnande om husrannsakan meddelas av åklagaren.  Om det är fara i dröjsmål får en polisman, en tulltjänsteman  eller en kustbevakningstjänsteman göra husrannsakan även utan  ett sådant förordnande. <i>Lag (2024:742)</i>.<p><a name="K4P7S4"></a></p><h4 name="Offentlig försvarare"><a name="Offentlig försvarare">Offentlig försvarare</a></h4><p><a name="K4P7S5"></a></p><a class="paragraf" name="K4P8"><b>8 §</b></a>   En offentlig försvarare ska förordnas om den  eftersökte begär det, är under arton år eller i annat fall  bedöms vara i behov av en försvarare.<p><a name="K4P8S2"></a></p>

Om ett överlämnande beviljas har den eftersökte rätt till  biträde av en offentlig försvarare fram till dess att ett  beslut om överlämnande har verkställts. <i>Lag (2019:177)</i>.<p><a name="K4P8S3"></a></p><h4 name="Samtycke och medgivande"><a name="Samtycke och medgivande">Samtycke och medgivande</a></h4><p><a name="K4P8S4"></a></p><a class="paragraf" name="K4P9"><b>9 §</b></a>   Den eftersökte skall så snart det kan ske tillfrågas om han eller hon samtycker till överlämnande. I sådant fall skall den eftersökte också tillfrågas om han eller hon medger att i den utfärdande medlemsstaten lagföras eller straffas för gärningar som har begåtts före överlämnandet, men som inte omfattas av arresteringsordern. Den eftersökte skall upplysas om innebörden av att samtycke och medgivande lämnas.<p><a name="K4P9S2"></a></p>

En återkallelse av ett samtycke skall beaktas om den görs innan rätten har meddelat beslut i fråga om överlämnande. En återkallelse av ett medgivande som sägs i första stycket skall beaktas om den görs innan beslutet om överlämnande har verkställts.<p><a name="K4P9S3"></a></p><br /><h3 name="K5"><a name="K5">5 kap. Beslutsförfarandet vid överlämnande
</a></h3><p><a name="K4P9S2"></a></p><h4 name="Beslutande myndighet"><a name="Beslutande myndighet">Beslutande myndighet</a></h4><p><a name="K4P9S3"></a></p><a class="paragraf" name="K5P1"><b>1 §</b></a>   Tingsrätten beslutar efter framställning av åklagaren i frågan om överlämnande.<p><a name="K5P1S2"></a></p>

Åklagaren får dock, innan han begärt rättens prövning, avslå en begäran om överlämnande med stöd av 2 kap. 3 § 1.<p><a name="K5P1S3"></a></p>

I fråga om tingsrättens behörighet tillämpas 19 kap.<br />
rättegångsbalken.<p><a name="K5P1S4"></a></p><h4 name="Rättens prövning"><a name="Rättens prövning">Rättens prövning</a></h4><p><a name="K5P1S5"></a></p><a class="paragraf" name="K5P2"><b>2 §</b></a>   Vid rättens handläggning tillämpas reglerna om domstols handläggning i brottmål, om inte annat sägs i denna lag.<br />
Handläggningen ska ske med skyndsamhet.<p><a name="K5P2S2"></a></p>

Tingsrätten ska för prövningen av frågan om överlämnande hålla en förhandling. En förhandling behöver dock inte hållas om det är uppenbart att överlämnande inte ska beviljas, om den eftersökte samtycker till överlämnande eller om han eller hon begär att ärendet avgörs på handlingarna.<p><a name="K5P2S3"></a></p>

Till förhandlingen ska åklagaren och den eftersökte kallas. Är den eftersökte anhållen eller häktad ska han eller hon inställas. <i>Lag (2011:1177)</i>.<p><a name="K5P2S4"></a></p><a class="paragraf" name="K5P3"><b>3 §</b></a>   Tingsrätten ska meddela beslut i fråga om överlämnande senast trettio dagar efter det att den eftersökte har gripits eller, när något gripande i ärendet inte har skett, senast trettio dagar efter det att den eftersökte har underrättats om innehållet i arresteringsordern.<p><a name="K5P3S2"></a></p>

Samtycker den eftersökte till ett överlämnande, ska beslutet meddelas senast tio dagar efter det att samtycket har avgetts.<p><a name="K5P3S3"></a></p>

Tingsrätten får, om det finns särskilda skäl, meddela sitt beslut senare än vad som sägs i första eller andra stycket.<br /><i>Lag (2011:1177)</i>.<p><a name="K5P3S4"></a></p><h4 name="Konkurrerande framställningar"><a name="Konkurrerande framställningar">Konkurrerande framställningar</a></h4><p><a name="K5P3S5"></a></p><a class="paragraf" name="K5P4"><b>4 §</b></a>   Om två eller flera medlemsstater har utfärdat arresteringsorder eller en eller flera av dessa stater har utfärdat arresteringsorder samt en eller flera nordiska stater har utfärdat nordisk arresteringsorder beträffande samma person, ska ärendena prövas i ett sammanhang vid den tingsrätt som ska handlägga det först inkomna ärendet.<p><a name="K5P4S2"></a></p>

Inkommer en ny arresteringsorder efter rättens beslut om överlämnande men innan beslutet har vunnit laga kraft, får hovrätten eller, om ärendet överklagats dit, Högsta domstolen på yrkande av åklagaren besluta att tingsrätten ska pröva ärendena i ett sammanhang.<p><a name="K5P4S3"></a></p>

Prövningen av vilken av flera arresteringsorder som ska beviljas ska ske med särskild hänsyn till gärningarnas beskaffenhet och platsen där de ägt rum, de tidpunkter då varje arresteringsorder utfärdades samt om de avser lagföring eller verkställighet av en frihetsberövande påföljd.<br /><i>Lag (2011:1177)</i>.<p><a name="K5P4S4"></a></p><a class="paragraf" name="K5P5"><b>5 §</b></a>   Om det beträffande den eftersökte pågår ett ärende om utlämning för brott eller om överlämnande enligt lagen
(2002:329) om samarbete med Internationella brottmålsdomstolen skall prövningen av frågan om överlämnande enligt denna lag anstå till dess beslut har meddelats i det andra ärendet.<p><a name="K5P5S2"></a></p><h4 name="Andra frågor som tas upp i rättens beslut"><a name="Andra frågor som tas upp i rättens beslut">Andra frågor som tas upp i rättens beslut</a></h4><p><a name="K5P5S3"></a></p><a class="paragraf" name="K5P6"><b>6 §</b></a>   Om garantier som avses i 2 kap. 7 § har lämnats av en  utländsk myndighet, ska rätten i beslutet om överlämnande ange  att ett villkor för överlämnandet är att garantierna kommer att  uppfyllas.<p><a name="K5P6S2"></a></p>

Beslut i fråga om överlämnande av föremål som enligt 4 kap. 7 §  har tagits i beslag ska om möjligt meddelas av rätten i samband  med beslutet i fråga om överlämnande av den eftersökte.<br /><i>Lag (2024:43)</i>.<p><a name="K5P6S3"></a></p><a class="paragraf" name="K5P7"><b>7 §</b></a>   I beslut om att den eftersökte skall överlämnas skall rätten pröva om beslut om tvångsmedel skall gälla till dess beslutet om överlämnande har verkställts. Tingsrätten får besluta om tvångsmedel även efter ett beslut om att den eftersökte skall överlämnas.<p><a name="K5P7S2"></a></p><h4 name="Kostnader för offentlig försvarare"><a name="Kostnader för offentlig försvarare">Kostnader för offentlig försvarare</a></h4><p><a name="K5P7S3"></a></p><a class="paragraf" name="K5P8"><b>8 §</b></a>   Kostnaderna för en offentlig försvarare skall stanna på staten.<p><a name="K5P8S2"></a></p><h4 name="Överklagande"><a name="Överklagande">Överklagande</a></h4><p><a name="K5P8S3"></a></p><a class="paragraf" name="K5P9"><b>9 §</b></a>   Ett beslut att inte bevilja överlämnande i fall som avses i 2 kap. 6 § får inte överklagas. Har den eftersökte samtyckt till överlämnande enligt 4 kap. 9 § får beslutet om överlämnande inte överklagas.<p><a name="K5P9S2"></a></p>

För att hovrätten ska pröva tingsrättens beslut krävs prövningstillstånd, om beslutet innebär att ärendet avgörs eller utgör ett sådant beslut som får överklagas endast i samband med överklagande av ett slutligt beslut.<br /><i>Lag (2011:1177)</i>.<p><a name="K5P9S3"></a></p><br /><h3 name="K6"><a name="K6">6 kap. Verkställighet av beslut om överlämnande och efterföljande beslut
</a></h3><p><a name="K5P9S2"></a></p><h4 name="Verkställighet"><a name="Verkställighet">Verkställighet</a></h4><p><a name="K5P9S3"></a></p><a class="paragraf" name="K6P1"><b>1 §</b></a>   Ett beslut om överlämnande ska verkställas inom tio dagar  från det att beslutet har fått laga kraft. Verkställighet sker  genom att den som ska överlämnas hämtas av den utfärdande  medlemsstaten, om den utfärdande medlemsstaten inte har kommit  överens med den verkställande medlemsstaten om något annat. <p><a name="K6P1S2"></a></p>

Rätten får i samband med beslutet om överlämnande bestämma att  överlämnandet ska verkställas vid en viss senare tidpunkt <br />
   1. om den som ska överlämnas ska <br />
      a) avtjäna en påföljd som har dömts ut i Sverige för en annan  gärning än den som beslutet om överlämnande avser, eller <br />
      b) lagföras i Sverige för en annan gärning än den som beslutet  om överlämnande avser, eller avtjäna den påföljd som döms ut  med anledning av lagföringen, eller<br />
   2. om det finns starka humanitära skäl.<p><a name="K6P1S3"></a></p>

I stället för att skjuta upp verkställigheten i fall som avses  i andra stycket 1 får rätten besluta att överlämnandet till  den utfärdande medlemsstaten ska ske på sådana villkor om  återförande som fastställs i samförstånd med den utfärdande  myndigheten. <i>Lag (2024:43)</i>.<p><a name="K6P1S4"></a></p><a class="paragraf" name="K6P1a"><b>1 a §</b></a>   På begäran av åklagare får rätten, efter sitt beslut  enligt 1 § andra stycket 1, besluta att skjuta upp  verkställigheten ytterligare en tid eller besluta om  överlämnande enligt 1 § tredje stycket. <i>Lag (2024:43)</i>.<p><a name="K6P1aS2"></a></p><a class="paragraf" name="K6P2"><b>2 §</b></a>   Åklagaren kan efter samråd med den utfärdande myndigheten besluta att verkställigheten skall ske vid en viss senare tidpunkt än den som följer av 1 §<br />
   1. om omständigheter som ligger utanför de berörda staternas kontroll hindrar ett överlämnande, eller<br />
   2. om det efter rättens beslut om överlämnande har tillkommit starka humanitära skäl.<p><a name="K6P2S2"></a></p><a class="paragraf" name="K6P3"><b>3 §</b></a>   Den som skall överlämnas och är underkastad tvångsmedel kan begära att en förhandling för prövning av tvångsmedelsfrågan skall äga rum i tingsrätten inom tre veckor från det att beslut i den frågan senast har meddelats.<p><a name="K6P3S2"></a></p><a class="paragraf" name="K6P4"><b>4 §</b></a>   Om den som ska överlämnas avger en förklaring om att  han eller hon avstår från överklagande och medger att  beslutet om överlämnande får verkställas, får verkställighet  ske även om beslutet inte har fått laga kraft. I fråga om en  sådan förklaring tillämpas 11 § andra stycket samt 12 § och 
13 § första stycket strafftidslagen (2018:1251).<br /><i>Lag (2018:1258)</i>.<p><a name="K6P4S2"></a></p><a class="paragraf" name="K6P5"><b>5 §</b></a>   Polismyndigheten ska biträda vid verkställighet av ett  beslut om överlämnande. Om den som ska överlämnas är på fri  fot får han eller hon, om det bedöms vara nödvändigt för att  överlämnandet ska kunna genomföras, omhändertas och tas i  förvar av Polismyndigheten, dock längst under 96 timmar.<br /><i>Lag (2024:43)</i>.<p><a name="K6P5S2"></a></p><a class="paragraf" name="K6P6"><b>6 §</b></a>   Är den som skall överlämnas frihetsberövad och sker inte verkställigheten inom den tid som följer av 1 § eller, när åklagaren har fattat ett beslut enligt 2 §, inom tio dagar från den beslutade tidpunkten, skall han eller hon försättas på fri fot. Detsamma gäller om den utfärdande myndigheten återkallar arresteringsordern.<p><a name="K6P6S2"></a></p><a class="paragraf" name="K6P7"><b>7 §</b></a>   Den domstol som har meddelat ett beslut om överlämnande  som fått laga kraft ska på begäran av åklagaren upphäva  beslutet om den utfärdande myndigheten återkallar  arresteringsordern. <i>Lag (2024:43)</i>.<p><a name="K6P7S2"></a></p><h4 name="Tillstånd till utvidgat överlämnande och vidareöverlämnande"><a name="Tillstånd till utvidgat överlämnande och vidareöverlämnande">Tillstånd till utvidgat överlämnande och vidareöverlämnande</a></h4><p><a name="K6P7S3"></a></p><a class="paragraf" name="K6P8"><b>8 §</b></a>   Om överlämnande har beviljats enligt denna lag och en rättslig myndighet i den medlemsstat dit överlämnande har skett gör en framställning till åklagaren om tillstånd<br />
   1. att lagföra eller straffa den som har överlämnats även för gärningar som inte omfattades av överlämnandet, eller<br />
   2. att till en annan medlemsstat i Europeiska unionen, Island eller Norge överlämna den som har överlämnats från Sverige,<br />
prövas ärendet med tillämpning av 2-5 kap. Behörig tingsrätt är den som prövade frågan om överlämnande.<p><a name="K6P8S2"></a></p>

Vad som i 2-5 kap. sägs om tvångsmedel och frister ska inte tillämpas i de fall som avses i första stycket. Offentlig försvarare ska förordnas för den som har överlämnats. Den som har överlämnats ska ges tillfälle att yttra sig över framställningen. Tingsrätten prövar om det finns skäl att hålla en muntlig förhandling. <i>Lag (2011:1177)</i>.<p><a name="K6P8S3"></a></p><h4 name="Tillstånd till vidareutlämning"><a name="Tillstånd till vidareutlämning">Tillstånd till vidareutlämning</a></h4><p><a name="K6P8S4"></a></p><a class="paragraf" name="K6P9"><b>9 §</b></a>   En framställning om rätt att till en stat utanför Europeiska unionen, Island eller Norge utlämna den som tidigare har överlämnats från Sverige till en medlemsstat i Europeiska unionen prövas av regeringen med tillämpning av 24 § lagen (1957:668) om utlämning för brott. <i>Lag (2011:1177)</i>.<p><a name="K6P9S2"></a></p><br /><h3 name="K7"><a name="K7">7 kap. Överförande av verkställighet av en frihetsberövande påföljd till Sverige
</a></h3><p><a name="K6P9S2"></a></p><a class="paragraf" name="K7P1"><b>1 §</b></a>   Om rätten med stöd av 2 kap. 6 § eller 7 § första stycket  har beslutat att en frihetsberövande påföljd ska verkställas i  Sverige, tillämpas lagen (2015:96) om erkännande och  verkställighet av frihetsberövande påföljder inom Europeiska  unionen, med undantag för 3 kap. 1-5 §§ den lagen. Vid  tillämpning av 3 kap. 15 § den lagen krävs inte någon begäran  från behörig myndighet i den andra staten för att tvångsmedel  ska få användas.<p><a name="K7P1S2"></a></p>

Om rätten med stöd av 2 kap. 6 § har beslutat att den  frihetsberövande påföljden ska verkställas i Sverige, får en  fråga om häktning enligt 3 kap. 15 och 16 §§ lagen om  erkännande och verkställighet av frihetsberövande påföljder  inom Europeiska unionen tas upp på yrkande av åklagaren utan  ett föregående beslut om anhållande. <i>Lag (2024:43)</i>.<p><a name="K7P1S3"></a></p><a class="paragraf" name="K7P2"><b>2 §</b></a>   Har upphävts genom <i>lag (2015:102)</i>.<p><a name="K7P2S2"></a></p><a class="paragraf" name="K7P3"><b>3 §</b></a>   Har upphävts genom <i>lag (2015:102)</i>.<p><a name="K7P3S2"></a></p><a class="paragraf" name="K7P4"><b>4 §</b></a>   Har upphävts genom <i>lag (2015:102)</i>.<p><a name="K7P4S2"></a></p><a class="paragraf" name="K7P5"><b>5 §</b></a>   Har upphävts genom <i>lag (2015:102)</i>.<p><a name="K7P5S2"></a></p><a class="paragraf" name="K7P6"><b>6 §</b></a>   Har upphävts genom <i>lag (2015:102)</i>.<p><a name="K7P6S2"></a></p><a class="paragraf" name="K7P7"><b>7 §</b></a>   Har upphävts genom <i>lag (2015:102)</i>.<p><a name="K7P7S2"></a></p><a class="paragraf" name="K7P8"><b>8 §</b></a>   Har upphävts genom <i>lag (2015:102)</i>.<p><a name="K7P8S2"></a></p><br /><h3 name="K8"><a name="K8">8 kap. Övriga bestämmelser
</a></h3><p><a name="K7P8S2"></a></p><h4 name="Återförande av personer som har överlämnats till Sverige"><a name="Återförande av personer som har överlämnats till Sverige">Återförande av personer som har överlämnats till Sverige</a></h4><p><a name="K7P8S3"></a></p><a class="paragraf" name="K8P1"><b>1 §</b></a>   Om en person har överlämnats till Sverige för att lagföras  här på villkor att personen senare återförs till den andra  staten, ska Polismyndigheten se till att den som har  överlämnats återförs. <p><a name="K8P1S2"></a></p>

Om den som ska återföras är på fri fot får han eller hon, om  det bedöms vara nödvändigt för att återförandet ska kunna  genomföras, omhändertas och tas i förvar av Polismyndigheten,  dock längst under 96 timmar. <i>Lag (2024:43)</i>.<p><a name="K8P1S3"></a></p><h4 name="Tillstånd till transport genom Sverige"><a name="Tillstånd till transport genom Sverige">Tillstånd till transport genom Sverige</a></h4><p><a name="K8P1S4"></a></p><a class="paragraf" name="K8P2"><b>2 §</b></a>   Begärs tillstånd till transport genom Sverige av någon som överlämnas på grund av en arresteringsorder eller som utlämnas till en annan medlemsstat i Europeiska unionen, Island eller Norge ska Polismyndigheten bevilja sådant tillstånd och ange under vilka villkor transporten får ske.<p><a name="K8P2S2"></a></p>

Har tillstånd meddelats enligt första stycket får Polismyndigheten, om det är nödvändigt för att transporten ska kunna genomföras, omhänderta och ta i förvar den som överlämnas eller utlämnas, dock längst under 48 timmar.<p><a name="K8P2S3"></a></p>

Om en oplanerad mellanlandning sker i Sverige, får Polismyndigheten, om det är nödvändigt för att transporten ska kunna genomföras, omhänderta och ta i förvar den som överlämnas eller utlämnas, dock längst till dess en begäran om tillstånd till transport har prövats. Om tillstånd till transport inte begärs inom 96 timmar från landningen, ska personen omedelbart friges.<p><a name="K8P2S4"></a></p>

Om tillstånd meddelas, gäller därefter bestämmelserna i andra stycket. Tidsfristen ska räknas från det att tillstånd meddelats. <i>Lag (2014:641)</i>.<p><a name="K8P2S5"></a></p><h4 name="Transport i Sverige"><a name="Transport i Sverige">Transport i Sverige</a></h4><p><a name="K8P2S6"></a></p><a class="paragraf" name="K8P3"><b>3 §</b></a>   Om en svensk myndighet har utfärdat en europeisk  arresteringsorder och den andra medlemsstaten har beslutat om  överlämnande till Sverige, ska Polismyndigheten ansvara för  transporten i Sverige. <i>Lag (2017:129)</i>.<p><a name="K8P3S2"></a></p><br /><h3 name="overgang"><a name="overgang">Övergångsbestämmelser</a></h3>
2003:1156<br />
   1. Denna lag träder i kraft den 1 januari 2004. Lagen skall dock inte tilllämpas i förhållande till en medlemsstat i Europeiska unionen som när ärendet inleds inte har genomfört rambeslutet om en europeisk arresteringsorder och överlämnande mellan medlemsstaterna.<br />
   2. Lagen tillämpas inte vid handläggningen av ett ärende om utlämning av den eftersökte till en medlemsstat i Europeiska unionen enligt lagen (1957:668) om utlämning för brott eller till Danmark eller Finland enligt lagen (1959:254) om utlämning för brott till Danmark, Finland, Island och Norge, om ärendet har inletts vid ikraftträdandet.<br />
   3. Har någon utlämnats från Sverige till en medlemsstat i Europeiska unionen och begärs tillstånd till en åtgärd som avses i 6 kap. 8 §, skall den bestämmelsen tillämpas. En sådan begäran prövas av Stockholms tingsrätt.<br />
   4. Har upphävts genom <i>lag (2006:348)</i>.<p><a name="K8P3S2"></a></p>

2011:1177<br />
   1. Denna lag träder i kraft den dag regeringen bestämmer. De nya bestämmelserna får sättas i kraft vid olika tidpunkter.<br />
   2. Äldre bestämmelser gäller för ärenden som har inletts före ikraftträdandet.<p><a name="K8P3S3"></a></p>

2015:102<br />
   1. Denna lag träder i kraft den 1 april 2015.<br />
   2. Äldre bestämmelser gäller för ärenden som inletts före ikraftträdandet.<br />
   3. Äldre bestämmelser tillämpas vid handläggningen av ett ärende i förhållande till en medlemsstat inom Europeiska unionen som när ärendet inleds inte har genomfört rådets rambeslut 2008/909/RIF av den 27 november 2008 om tillämpning av principen om ömsesidigt erkännande på brottmålsdomar avseende fängelse eller andra frihetsberövande åtgärder i syfte att verkställa dessa inom Europeiska unionen.<br />
   4. Äldre bestämmelser tillämpas i förhållande till en medlemsstat inom Europeiska unionen som avgett en förklaring enligt artikel 28.2 i rambeslut 2008/909/RIF av den 27 november 2008 om tillämpning av principen om ömsesidigt erkännande på brottmålsdomar avseende fängelse eller andra frihetsberövande åtgärder i syfte att verkställa dessa inom Europeiska unionen om att i förhållande till en dom som fått laga kraft före ett visst datum ska rambeslutet inte tillämpas.<p><a name="K8P3S4"></a></p>

2018:1258<br />
   1. Denna lag träder i kraft den 1 april 2019.<br />
   2. Bestämmelserna i 6 kap. 4 § i den äldre lydelsen gäller  fortfarande för prövning av en förklaring som lämnats före  ikraftträdandet.<p><a name="K8P3S5"></a></p>

2024:43<br />
   1. Denna lag träder i kraft den 1 mars 2024.<br />
   2. Äldre bestämmelser gäller för ärenden som har inletts före  ikraftträdandet.<p><a name="K8P3S6"></a></p><h4 name="Bilaga"><a name="Bilaga">Bilaga</a></h4><p><a name="K8P3S7"></a></p>

Gärningar som avses i 2 kap. 5 a § andra stycket i lagen:<br />
   1. Deltagande i en kriminell organisation<br />
   2. Terrorism<br />
   3. Människohandel<br />
   4. Sexuellt utnyttjande av barn samt barnpornografi<br />
   5. Olaglig handel med narkotika och psykotropa ämnen<br />
   6. Olaglig handel med vapen, ammunition och sprängämnen<br />
   7. Korruption<br />
   8. Bedrägeri, inbegripet bedrägeri som riktar sig mot  Europeiska gemenskapernas ekonomiska intressen enligt  konventionen av den 26 juli 1995 om skydd av Europeiska  gemenskapernas finansiella intressen<br />
   9. Penningtvätt10. Penningförfalskning, inklusive förfalskning  av euron<br />
   11. IT-brottslighet<br />
   12. Miljöbrott, inbegripet olaglig handel med hotade  djurarter, växtarter och växtsorter<br />
   13. Hjälp till olovlig inresa och olovlig vistelse<br />
   14. Mord och grov misshandel<br />
   15. Olaglig handel med mänskliga organ och vävnader<br />
   16. Människorov, olaga frihetsberövande och tagande av gisslan<br />
   17. Rasism och främlingsfientlighet<br />
   18. Organiserad stöld och väpnat rån<br />
   19. Olaglig handel med kulturföremål, inbegripet antikviteter  och konstverk<br />
   20. Svindleri<br />
   21. Beskyddarverksamhet och utpressning<br />
   22. Förfalskning och piratkopiering<br />
   23. Förfalskning av administrativa dokument och handel med  sådana förfalskningar<br />
   24. Förfalskning av betalningsmedel<br />
   25. Olaglig handel med hormonsubstanser och andra  tillväxtsubstanser<br />
   26. Olaglig handel med nukleära och radioaktiva ämnen<br />
   27. Handel med stulna fordon<br />
   28. Våldtäkt<br />
   29. Mordbrand<br />
   30. Brott som omfattas av Internationella brottmålsdomstolens  behörighet<br />
   31. Kapning av flygplan eller fartyg<br />
   32. Sabotage <i>Lag (2024:43)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>