<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2003:307) om förbud mot diskriminering
 - SFS sfs-2003-307</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2003:307) om förbud mot diskriminering
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2003:307</span> •
                <span><strong>Utfärdad:</strong> 2003-06-05</span>
            </div>
        </header>

        <main class="law-content">
            <h2>Lag (2003:307) om förbud mot diskriminering
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2003:307<br />

<b>Departement/myndighet</b>:   
Integrations- och jämställdhetsdepartementet DISK <br />  

<b>Utfärdad</b>:   
2003-06-05 <br />  


<b>Ändrad</b>:   
t.o.m. SFS 2006:69<br />  

<b>Upphävd</b>: 
2009-01-01<br />

<b>Författningen har upphävts genom</b>: 
SFS 2008:567<br />


<b>Ändringsregister</b>:   
<a href="http://rkrattsbaser.gov.se/sfsr?bet=2003:307">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2003:307">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens ändamål"><a name="Lagens ändamål">Lagens ändamål</a></h4><p><a name="S2"></a></p><a class="paragraf" name="P1"><b>1 §</b></a>   Denna lag har till ändamål att motverka diskriminering som har samband med någon av diskrimineringsgrunderna kön, etnisk tillhörighet, religion eller annan trosuppfattning, sexuell läggning eller funktionshinder. <i>Lag (2005:480)</i>.<p><a name="P1S2"></a></p><h4 name="Andra bestämmelser med förbud mot diskriminering"><a name="Andra bestämmelser med förbud mot diskriminering">Andra bestämmelser med förbud mot diskriminering</a></h4><p><a name="P1S3"></a></p><a class="paragraf" name="P2"><b>2 §</b></a>   Bestämmelser om förbud mot diskriminering finns också i<br />
   - jämställdhetslagen (1991:433),<br />
   - lagen (1999:130) om åtgärder mot diskriminering i arbetslivet på grund av etnisk tillhörighet, religion eller annan trosuppfattning,<br />
   - lagen (1999:132) om förbud mot diskriminering i arbetslivet på grund av funktionshinder,<br />
   - lagen (1999:133) om förbud mot diskriminering i arbetslivet på grund av sexuell läggning,<br />
   - lagen (2001:1286) om likabehandling av studenter i högskolan, och<br />
   - lagen (2006:67) om förbud mot diskriminering och annan kränkande behandling av barn och elever.<p><a name="P2S2"></a></p>

I 16 kap. 9 § brottsbalken finns bestämmelser om olaga diskriminering. <i>Lag (2006:69)</i>.<p><a name="P2S3"></a></p><h4 name="Definitioner"><a name="Definitioner">Definitioner</a></h4><p><a name="P2S4"></a></p><h4 name="Diskriminering"><a name="Diskriminering">Diskriminering</a></h4><p><a name="P2S5"></a></p><a class="paragraf" name="P3"><b>3 §</b></a>   I denna lag avses med diskriminering<br />
   1. direkt diskriminering: att en enskild person missgynnas genom att behandlas sämre än någon annan behandlas, har behandlats eller skulle ha behandlats i en jämförbar situation, om missgynnandet har samband med kön, etnisk tillhörighet, religion eller annan trosuppfattning, sexuell läggning eller funktionshinder,<br />
   2. indirekt diskriminering: att en enskild person missgynnas genom tilllämpning av bestämmelser, kriterier eller förfaringssätt som framstår som neutrala men som i praktiken särskilt missgynnar personer med visst kön, viss etnisk tillhörighet, religion eller annan trosuppfattning, sexuell läggning eller visst funktionshinder, såvida inte bestämmelserna, kriterierna eller förfaringssätten kan motiveras av berättigade mål och medlen är lämpliga och nödvändiga för att uppnå målet,<br />
   3. trakasserier: ett uppträdande som kränker en persons värdighet och som har samband med kön, etnisk tillhörighet, religion eller annan trosuppfattning, sexuell läggning eller funktionshinder,<br />
   4. sexuella trakasserier: ett uppträdande av sexuell natur som kränker en persons värdighet,<br />
   5. instruktioner att diskriminera: order eller instruktioner att diskriminera en person enligt 1-4 som lämnas åt någon som står i lydnads- eller beroendeförhållande till den som lämnar ordern eller instruktionen eller som gentemot denna åtagit sig att fullgöra ett uppdrag. <i>Lag (2005:480)</i>.<p><a name="P3S2"></a></p><h4 name="Etnisk tillhörighet, sexuell läggning och funktionshinder"><a name="Etnisk tillhörighet, sexuell läggning och funktionshinder">Etnisk tillhörighet, sexuell läggning och funktionshinder</a></h4><p><a name="P3S3"></a></p><a class="paragraf" name="P4"><b>4 §</b></a>   I denna lag avses med<br />
   1. etnisk tillhörighet: att någon tillhör en grupp av personer som har samma nationella eller etniska ursprung, ras eller hudfärg,<br />
   2. sexuell läggning: homosexuell, bisexuell eller heterosexuell läggning,<br />
   3. funktionshinder: varaktiga fysiska, psykiska eller begåvningsmässiga begränsningar av en persons funktionsförmåga som till följd av en skada eller en sjukdom fanns vid födelsen, har uppstått därefter eller kan förväntas uppstå.<p><a name="P4S2"></a></p><h4 name="Förbud mot diskriminering"><a name="Förbud mot diskriminering">Förbud mot diskriminering</a></h4><p><a name="P4S3"></a></p><h4 name="Arbetsmarknadspolitisk verksamhet"><a name="Arbetsmarknadspolitisk verksamhet">Arbetsmarknadspolitisk verksamhet</a></h4><p><a name="P4S4"></a></p><a class="paragraf" name="P5"><b>5 §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder av arbetssökande eller arbetstagare är förbjuden<br />
   1. vid förmedling av arbete hos den offentliga arbetsförmedlingen eller annan som bedriver arbetsförmedling, och<br />
   2. i fråga om andra insatser inom den arbetsmarknadspolitiska verksamheten.<p><a name="P5S2"></a></p>

Diskrimineringsförbudet innebär dock inte hinder mot tillämpning av bestämmelser som är ett led i strävanden att främja lika möjligheter oavsett etnisk tillhörighet.<br /><i>Lag (2005:480)</i>.<p><a name="P5S3"></a></p><h4 name="Start eller bedrivande av näringsverksamhet"><a name="Start eller bedrivande av näringsverksamhet">Start eller bedrivande av näringsverksamhet</a></h4><p><a name="P5S4"></a></p><a class="paragraf" name="P6"><b>6 §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder är förbjuden i fråga om ekonomiskt stöd, tillstånd, registrering eller liknande som behövs eller kan ha betydelse för att en enskild person skall kunna starta eller bedriva näringsverksamhet. <i>Lag (2005:480)</i>.<p><a name="P6S2"></a></p><h4 name="Yrkesutövning"><a name="Yrkesutövning">Yrkesutövning</a></h4><p><a name="P6S3"></a></p><a class="paragraf" name="P7"><b>7 §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder är förbjuden i fråga om behörighet, legitimation, auktorisation, registrering, godkännande eller liknande som behövs eller kan ha betydelse för att en enskild person skall kunna utöva ett visst yrke.<br /><i>Lag (2005:480)</i>.<p><a name="P7S2"></a></p><h4 name="Medlemskap m.m."><a name="Medlemskap m.m.">Medlemskap m.m.</a></h4><p><a name="P7S3"></a></p><a class="paragraf" name="P8"><b>8 §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder är förbjuden i fråga om<br />
   1. medlemskap eller medverkan i en arbetstagarorganisation, arbetsgivarorganisation eller yrkesorganisation, och<br />
   2. förmåner som en sådan organisation tillhandahåller sina medlemmar.<p><a name="P8S2"></a></p>

Förbudet mot könsdiskriminering gäller dock inte förmåner som en organisation tillhandahåller medlemmar av ena könet som ett led i strävanden att främja jämställdhet mellan kvinnor och män. <i>Lag (2005:480)</i>.<p><a name="P8S3"></a></p><h4 name="Varor, tjänster och bostäder"><a name="Varor, tjänster och bostäder">Varor, tjänster och bostäder</a></h4><p><a name="P8S4"></a></p><a class="paragraf" name="P9"><b>9 §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder är förbjuden vid yrkesmässigt tillhandahållande av varor, tjänster eller bostäder.<p><a name="P9S2"></a></p>

Förbudet mot könsdiskriminering gäller dock inte tillhandahållande av<br />
   - försäkringstjänster, eller<br />
   - andra tjänster eller bostäder, om olika behandling av kvinnor och män kan motiveras av ett berättigat mål och de medel som används är lämpliga och nödvändiga för att uppnå målet.<br /><i>Lag (2005:480)</i>.<p><a name="P9S3"></a></p><h4 name="Socialtjänsten m.m."><a name="Socialtjänsten m.m.">Socialtjänsten m.m.</a></h4><p><a name="P9S4"></a></p><a class="paragraf" name="P10"><b>10 §</b></a>   Diskriminering som har samband med etnisk tillhörighet, religion eller annan trosuppfattning eller sexuell läggning är förbjuden i fråga om<br />
   1. insatser inom socialtjänsten, och<br />
   2. tillstånd till färdtjänst och riksfärdtjänst samt bostadsanpassningsbidrag. <i>Lag (2004:1089)</i>.<p><a name="P10S2"></a></p><h4 name="Socialförsäkringssystemet"><a name="Socialförsäkringssystemet">Socialförsäkringssystemet</a></h4><p><a name="P10S3"></a></p><a class="paragraf" name="P11"><b>11 §</b></a>   Diskriminering som har samband med kön, etnisk tillhörighet, religion eller annan trosuppfattning eller sexuell läggning är förbjuden i fråga om socialförsäkringen och anslutande bidragssystem.<p><a name="P11S2"></a></p>

Förbudet mot könsdiskriminering innebär dock inte hinder mot tillämpning av bestämmelser om<br />
   - änkepension enligt lagen (2000:461) om efterlevandepension och efterlevandestöd till barn och lagen (2000:462) om införande av lagen (2000:461) om efterlevandepension och efterlevandestöd till barn,<br />
   - hustrutillägg enligt lagen (1962:392) om hustrutillägg och kommunalt bostadstillägg till folkpension, eller<br />
   - utbetalning av barnbidrag enligt lagen (1947:529) om allmänna barnbidrag och lagen (1986:378) om förlängt barnbidrag.<br /><i>Lag (2005:480)</i>.<p><a name="P11S3"></a></p><h4 name="Arbetslöshetsförsäkringen"><a name="Arbetslöshetsförsäkringen">Arbetslöshetsförsäkringen</a></h4><p><a name="P11S4"></a></p><a class="paragraf" name="P12"><b>12 §</b></a>   Diskriminering som har samband med kön, etnisk tillhörighet, religion eller annan trosuppfattning eller sexuell läggning är förbjuden i fråga om arbetslöshetsförsäkringen. <i>Lag (2005:480)</i>.<p><a name="P12S2"></a></p><h4 name="Studiestöd"><a name="Studiestöd">Studiestöd</a></h4><p><a name="P12S3"></a></p><a class="paragraf" name="P12a"><b>12 a §</b></a>   Diskriminering som har samband med kön, etnisk tillhörighet, religion eller annan trosuppfattning, sexuell läggning eller funktionshinder är förbjuden i fråga om statligt studiestöd. <i>Lag (2006:69)</i>.<p><a name="P12aS2"></a></p><h4 name="Hälso- och sjukvården"><a name="Hälso- och sjukvården">Hälso- och sjukvården</a></h4><p><a name="P12aS3"></a></p><a class="paragraf" name="P13"><b>13 §</b></a>   Diskriminering som har samband med etnisk tillhörighet, religion eller annan trosuppfattning eller sexuell läggning är förbjuden i hälso- och sjukvård och annan medicinsk verksamhet.<br /><i>Lag (2005:453)</i>.<p><a name="P13S2"></a></p><h4 name="Förbud mot repressalier"><a name="Förbud mot repressalier">Förbud mot repressalier</a></h4><p><a name="P13S3"></a></p><a class="paragraf" name="P14"><b>14 §</b></a>   Den som påstås ha diskriminerat någon enligt denna lag får inte utsätta en enskild person för repressalier på grund av att han eller hon anmält eller påtalat diskrimineringen eller medverkat i en utredning om denna.<p><a name="P14S2"></a></p><h4 name="Ogiltighet och skadestånd"><a name="Ogiltighet och skadestånd">Ogiltighet och skadestånd</a></h4><p><a name="P14S3"></a></p><h4 name="Ogiltighet"><a name="Ogiltighet">Ogiltighet</a></h4><p><a name="P14S4"></a></p><a class="paragraf" name="P15"><b>15 §</b></a>   Om någon diskrimineras genom en bestämmelse i ett avtal på ett sätt som är förbjudet enligt denna lag, skall bestämmelsen jämkas eller förklaras ogiltig om den som diskriminerats begär det. Har bestämmelsen sådan betydelse för avtalet att det inte skäligen kan krävas att detta i övrigt skall gälla med oförändrat innehåll, får avtalet jämkas även i annat hänseende eller i sin helhet förklaras ogiltigt.<p><a name="P15S2"></a></p>

Diskrimineras någon på ett sätt som är förbjudet enligt denna lag genom uppsägning av ett avtal eller genom en annan sådan rättshandling, skall rättshandlingen förklaras ogiltig om den som diskriminerats begär det.<p><a name="P15S3"></a></p><h4 name="Skadestånd"><a name="Skadestånd">Skadestånd</a></h4><p><a name="P15S4"></a></p><a class="paragraf" name="P16"><b>16 §</b></a>   Den som diskriminerar någon på ett sätt som är förbjudet enligt denna lag skall betala skadestånd för den kränkning som diskrimineringen innebär. Om en arbetstagare diskriminerar någon skall skadeståndet betalas av den som har arbetstagaren i sin tjänst.<p><a name="P16S2"></a></p><a class="paragraf" name="P17"><b>17 §</b></a>   Den som utsätter någon för repressalier på ett sätt som är förbjudet enligt 14 § skall betala skadestånd för den kränkning som repressalierna innebär. Om en arbetstagare utsätter någon för repressalier skall skadeståndet betalas av den som har arbetstagaren i sin tjänst.<p><a name="P17S2"></a></p><a class="paragraf" name="P18"><b>18 §</b></a>   Om det är skäligt kan skadestånd enligt 16 eller 17 §
sättas ned eller helt falla bort.<p><a name="P18S2"></a></p><h4 name="Tillsyn"><a name="Tillsyn">Tillsyn</a></h4><p><a name="P18S3"></a></p><a class="paragraf" name="P19"><b>19 §</b></a>   Jämställdhetsombudsmannen, Ombudsmannen mot etnisk diskriminering, Ombudsmannen mot diskriminering på grund av sexuell läggning och Handikappombudsmannen skall se till att denna lag följs.<p><a name="P19S2"></a></p>

Ombudsmännen skall försöka förmå dem som omfattas av förbuden mot diskriminering och repressalier att frivilligt följa lagen.<br /><i>Lag (2005:480)</i>.<p><a name="P19S3"></a></p><h4 name="Rättegången"><a name="Rättegången">Rättegången</a></h4><p><a name="P19S4"></a></p><h4 name="Tillämpliga regler"><a name="Tillämpliga regler">Tillämpliga regler</a></h4><p><a name="P19S5"></a></p><a class="paragraf" name="P20"><b>20 §</b></a>   Mål om tillämpningen av förbuden mot diskriminering och förbudet mot repressalier enligt denna lag skall handläggas enligt vad som är föreskrivet i rättegångsbalken om rättegången i tvistemål där förlikning om saken är tillåten.<p><a name="P20S2"></a></p>

Domstolen får dock förordna att vardera parten skall bära sin rättegångskostnad, om den som anser sig ha blivit diskriminerad eller utsatt för repressalier förlorat målet och hade skälig anledning att få tvisten prövad. Detta gäller dock inte när någon av ombudsmännen för talan som part enligt 22 §.<p><a name="P20S3"></a></p><h4 name="Bevisbörda"><a name="Bevisbörda">Bevisbörda</a></h4><p><a name="P20S4"></a></p><a class="paragraf" name="P21"><b>21 §</b></a>   Om den som anser sig ha blivit diskriminerad eller utsatt för repressalier visar omständigheter som ger anledning att anta att han eller hon blivit diskriminerad eller utsatt för repressalier, är det svaranden som skall visa att diskriminering eller repressalier inte förekommit.<p><a name="P21S2"></a></p><h4 name="Rätt att föra talan"><a name="Rätt att föra talan">Rätt att föra talan</a></h4><p><a name="P21S3"></a></p><a class="paragraf" name="P22"><b>22 §</b></a>   I en tvist enligt denna lag får Jämställdhetsombudsmannen, Ombudsmannen mot etnisk diskriminering, Ombudsmannen mot diskriminering på grund av sexuell läggning eller Handikappombudsmannen som part föra talan för en enskild som anser sig ha blivit diskriminerad eller utsatt för repressalier, om den personen medger det. Om ombudsmannen för sådan talan får ombudsmannen i samma rättegång föra också annan talan som ombud för den personen. <i>Lag (2005:480)</i>.<p><a name="P22S2"></a></p><h4 name="Preskription m.m."><a name="Preskription m.m.">Preskription m.m.</a></h4><p><a name="P22S3"></a></p><a class="paragraf" name="P23"><b>23 §</b></a>   En talan i en tvist enligt denna lag skall väckas inom två år efter det att den påtalade handlingen företogs eller en skyldighet senast skulle ha fullgjorts. I annat fall är rätten till talan förlorad.<p><a name="P23S2"></a></p><a class="paragraf" name="P24"><b>24 §</b></a>   Vad som finns föreskrivet i rättegångsbalken om part beträffande jävsförhållande, pågående rättegång, personlig inställelse samt hörande under sanningsförsäkran och andra frågor som rör bevisningen skall även gälla den för vilken Jämställdhetsombudsmannen, Ombudsmannen mot etnisk diskriminering, Ombudsmannen mot diskriminering på grund av sexuell läggning eller Handikappombudsmannen för talan enligt denna lag.<p><a name="P24S2"></a></p>

Vad som gäller enligt rättegångsbalken om pågående rättegång för en enskild som för talan enligt denna lag gäller även en ombudsman som för talan som part för den enskilde enligt denna lag. <i>Lag (2005:480)</i>.<p><a name="P24S3"></a></p><a class="paragraf" name="P25"><b>25 §</b></a>   Rättens avgörande i ett mål där Jämställdhetsombudsmannen, Ombudsmannen mot etnisk diskriminering, Ombudsmannen mot diskriminering på grund av sexuell läggning eller Handikappombudsmannen för talan för en enskild har rättskraft i förhållande till denna person. Avgörandet får överklagas av den enskilde. <i>Lag (2005:480)</i>.<p><a name="P25S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>