<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2003:477) om utbildning i skydd mot olyckor - SFS sfs-2003-477</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2003:477) om utbildning i skydd mot olyckor</h1>
            <div class="meta-info">
                <span><strong>SFS:</strong> 2003:477</span> •
                <span><strong>Utfärdad:</strong> 2003-06-12</span>
            </div>
        </header>

        <main class="law-content">
            <h2>Förordning (2003:477) om utbildning i skydd mot olyckor</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2003:477<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2003-06-12 <br />  


<b>Ändrad</b>:   
t.o.m. SFS 2025:1113<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2003:477">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2003:477">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Myndigheten för civilt försvar ska bedriva<br />
   1. utbildningar som leder fram till examen i säkerhets- och  räddningsarbete samt examen som skorstensfejare,<br />
   2. vidareutbildning som leder fram till examen som  skorstensfejartekniker,<br />
   3. sammanhållna vidareutbildningsprogram inom områdena  räddningstjänst, tillsyn och olycksförebyggande åtgärder samt  systematiskt säkerhetsarbete, och<br />
   4. påbyggnadsutbildning i räddningstjänst för brandingenjörer.<p><a name="P1S2"></a></p>

Med studerande avses i denna förordning den som är antagen  till och deltar i utbildning enligt förordningen.<br />
Förordning (2025:1113).<p><a name="P1S3"></a></p><a class="paragraf" name="P1a"><b>1 a §</b></a>   Myndigheten för civilt försvar ska besluta om  utbildningsplaner, kursplaner och betyg för utbildningar som  bedrivs enligt denna förordning. Förordning (2025:1113).<p><a name="P1aS2"></a></p><h4 name="Antagning"><a name="Antagning">Antagning</a></h4><p><a name="P1aS3"></a></p><a class="paragraf" name="P2"><b>2 §</b></a>   Den som vill antas till utbildning enligt denna förordning  ska anmäla det inom den tid och i den ordning som Myndigheten  för civilt försvar bestämmer.<p><a name="P2S2"></a></p>

Myndigheten för civilt försvar ska besluta om antagning till  utbildningarna. Ett besked som tagits fram genom automatiserad  behandling gäller som myndighetens beslut.<p><a name="P2S3"></a></p>

Myndigheten för civilt försvar får meddela föreskrifter om de  krav på behörighet som ställs upp för antagning till  utbildningarna. Förordning (2025:1113).<p><a name="P2S4"></a></p><a class="paragraf" name="P3"><b>3 §</b></a>   Om antalet platser inom en utbildning är färre än antalet  behöriga sökande, får Myndigheten för civilt försvar göra ett  urval. Vid urvalet ska hänsyn tas till de sökandes meriter.<p><a name="P3S2"></a></p>

Vid urvalet får urvalsgrunderna betyg, arbetslivserfarenhet,  resultat från högskoleprov som avses i 7 kap. 20 §  högskoleförordningen (1993:100), annan utbildning och  särskilda skäl användas. Vid i övrigt likvärdiga meriter får  urval också göras genom prov, intervjuer eller lottning. Urval  genom prov eller intervjuer får dock inte göras efter det att  lottning har använts. Förordning (2025:1113).<p><a name="P3S3"></a></p><h4 name="Studerandeinflytande"><a name="Studerandeinflytande">Studerandeinflytande</a></h4><p><a name="P3S4"></a></p><a class="paragraf" name="P4"><b>4 §</b></a>   De studerande skall ges möjlighet till insyn i verksamheten och tillfälle att påverka utbildningarnas uppläggning och genomförande. Förordning (2004:1009).<p><a name="P4S2"></a></p><h4 name="Anstånd, studieuppehåll och byte av skola"><a name="Anstånd, studieuppehåll och byte av skola">Anstånd, studieuppehåll och byte av skola</a></h4><p><a name="P4S3"></a></p><a class="paragraf" name="P4a"><b>4 a §</b></a>   Om det finns särskilda skäl får Myndigheten för civilt  försvar medge att den som har antagits till en utbildning<br />
   1. får anstånd med att påbörja studierna,<br />
   2. får fortsätta studierna efter studieuppehåll, eller<br />
   3. får övergå till samma utbildning vid någon annan av  myndighetens skolor. Förordning (2025:1113).<p><a name="P4aS2"></a></p><h4 name="Tillgodoräknande"><a name="Tillgodoräknande">Tillgodoräknande</a></h4><p><a name="P4aS3"></a></p><a class="paragraf" name="P4b"><b>4 b §</b></a>   En studerande ska för en del av en utbildning kunna få  tillgodoräkna sig annan genomgången utbildning, om de  kunskaper och färdigheter som den studerande åberopar är av  sådan beskaffenhet och har en sådan omfattning att de i  huvudsak svarar mot den aktuella utbildningen. En studerande  ska även kunna få tillgodoräkna sig motsvarande kunskaper och  färdigheter som har förvärvats i yrkesverksamhet eller på  annat sätt.<p><a name="P4bS2"></a></p>

Myndigheten för civilt försvar ska pröva om en tidigare  utbildning eller verksamhet kan godtas för tillgodoräknande.<p><a name="P4bS3"></a></p>

Den sökande kan inför tillgodoräknande erbjudas validering  enligt valideringsförordningen (2022:1549).  Förordning (2025:1113).<p><a name="P4bS4"></a></p><h4 name="Disciplinär åtgärd"><a name="Disciplinär åtgärd">Disciplinär åtgärd</a></h4><p><a name="P4bS5"></a></p><a class="paragraf" name="P5"><b>5 §</b></a>   En särskild nämnd vid Myndigheten för civilt försvar får  vidta disciplinär åtgärd i form av varning mot en studerande  som<br />
   1. med otillåtna hjälpmedel eller på annat sätt försöker  vilseleda vid prov eller när en studieprestation annars ska  bedömas,<br />
   2. stör eller hindrar undervisning, prov eller annan  verksamhet inom ramen för utbildningen, eller<br />
   3. utsätter en annan studerande eller en arbets- eller  uppdragstagare vid Myndigheten för civilt försvar för  allvarliga trakasserier.<p><a name="P5S2"></a></p>

Bestämmelser om den särskilda nämnden finns i 21 §  förordningen (2008:1002) med instruktion för Myndigheten för  civilt försvar. Förordning (2025:1113).<p><a name="P5S3"></a></p><h4 name="Avskiljande"><a name="Avskiljande">Avskiljande</a></h4><p><a name="P5S4"></a></p><a class="paragraf" name="P6"><b>6 §</b></a>   Den särskilda nämnd som anges i 5 § får avskilja en studerande från utbildningen, om den studerande<br />
   1. inte rättar sig efter en varning enligt 5 §,<br />
   2. lider av psykisk störning,<br />
   3. missbrukar alkohol eller narkotika,<br />
   4. har gjort sig skyldig till allvarlig brottslighet, eller<br />
   5. på annat sätt visat sig olämplig för fortsatt utbildning.<p><a name="P6S2"></a></p>

Ett beslut om avskiljande skall alltid innebära att den studerande tills vidare inte får fortsätta den pågående utbildningen.<p><a name="P6S3"></a></p><a class="paragraf" name="P7"><b>7 §</b></a>   Om den särskilda nämnden finner att det till följd av något sådant förhållande som avses i 6 § första stycket finns en påtaglig risk för att den studerande under utbildningen kan komma att skada sig själv, en annan person eller värdefull egendom får nämnden besluta att med omedelbar verkan avstänga den studerande från utbildningen i avvaktan på att ärendet slutligt avgjorts. Förordning (2006:92).<p><a name="P7S2"></a></p><a class="paragraf" name="P8"><b>8 §</b></a>   När ett beslut om avskiljande eller avstängning har fattats, skall underrättelse om detta genast lämnas till Centrala studiestödsnämnden. Förordning (2006:92).<p><a name="P8S2"></a></p><a class="paragraf" name="P9"><b>9 §</b></a>   Ett beslut om avskiljande skall, på skriftlig begäran av den som beslutet avser, omprövas av den särskilda nämnden sedan två år förflutit från det att beslutet meddelades.<p><a name="P9S2"></a></p>

När ett beslut om avskiljande upphävs får den studerande utan särskild ansökan återuppta utbildningen och tillgodoräkna sig den tidigare fullgjorda utbildningen.<p><a name="P9S3"></a></p><h4 name="Överklagande"><a name="Överklagande">Överklagande</a></h4><p><a name="P9S4"></a></p><a class="paragraf" name="P10"><b>10 §</b></a>   Beslut om att en sökande inte uppfyller kraven på  behörighet för att bli antagen till en utbildning enligt denna  förordning får överklagas till Statens överklagandenämnd.  Detsamma gäller för beslut i ärenden enligt 4 a-7 och 9 §§.  Överklagandenämndens beslut får inte överklagas.<p><a name="P10S2"></a></p>

Andra beslut av Myndigheten för civilt försvar som rör  studerande vid utbildning enligt denna förordning får inte  överklagas. Förordning (2025:1113).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>