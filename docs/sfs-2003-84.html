<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2003:84) om brevröstning i vissa fall
 - SFS sfs-2003-84</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2003:84) om brevröstning i vissa fall
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2003:84</span> •
                <span><strong>Utfärdad:</strong> 2003-03-13</span>
            </div>
        </header>

        <main class="law-content">
            <h2>Lag (2003:84) om brevröstning i vissa fall
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2003:84<br />

<b>Departement/myndighet</b>:   
Justitiedepartementet L6 <br />  

<b>Utfärdad</b>:   
2003-03-13 <br />  


<b>Ändrad</b>:   
t.o.m. SFS 2003:1054<br />  

<b>Tidsbestämd</b>: 
2006-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=2003:84">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2003:84">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Vem får brevrösta?"><a name="Vem får brevrösta?">Vem får brevrösta?</a></h4><p><a name="S2"></a></p><a class="paragraf" name="P1"><b>1 §</b></a>   Vid ordinarie val eller omval till riksdagen, ordinarie val till landstings- och kommunfullmäktige samt vid extra val till riksdagen, val till Europaparlamentet och folkomröstning får väljare som vistas utomlands eller ombord på ett fartyg i utrikes fart brevrösta enligt bestämmelserna i denna lag.<p><a name="P1S2"></a></p>

Vid brevröstning skall bestämmelserna i vallagen (1997:157)
tillämpas om inte annat följer av denna lag.<p><a name="P1S3"></a></p><h4 name="Hur brevröstning går till"><a name="Hur brevröstning går till">Hur brevröstning går till</a></h4><p><a name="P1S4"></a></p><a class="paragraf" name="P2"><b>2 §</b></a>   Den som vill brevrösta skall<br />
   - för varje slag av val själv lägga in en valsedel i ett valkuvert,<br />
   - i närvaro av två vittnen lägga de valkuvert som gjorts i ordning i ett ytterkuvert för brevröst,<br />
   - klistra igen ytterkuvertet,<br />
   - försäkra på heder och samvete att valkuvert och ytterkuvert gjorts i ordning på detta sätt och att de gjorts i ordning utomlands respektive ombord på ett fartyg i utrikes fart,<br />
   - skriva sitt namn och sitt personnummer på ytterkuvertet för brevröst, och<br />
   - intyga att valkuvert inte gjorts i ordning tidigare än vad som sägs i 6 §.<p><a name="P2S2"></a></p><a class="paragraf" name="P3"><b>3 §</b></a>   När ytterkuvertet för brevröst gjorts i ordning på det sätt som sägs i 2 § skall vittnena på ytterkuvertet<br />
   - skriftligen intyga att väljaren själv har skrivit under försäkran och att de inte känner till något som gör att innehållet i försäkran inte är riktigt, och<br />
   - skriva sina adresser.<p><a name="P3S2"></a></p><a class="paragraf" name="P4"><b>4 §</b></a>   Ett vittne skall ha fyllt 18 år. Väljarens make eller barn eller makens barn får inte vara vittne. Detsamma gäller sambo eller sambons barn.<p><a name="P4S2"></a></p><h4 name="Hur brevrösten skall skickas"><a name="Hur brevrösten skall skickas">Hur brevrösten skall skickas</a></h4><p><a name="P4S3"></a></p><a class="paragraf" name="P5"><b>5 §</b></a>   När ytterkuvertet gjorts i ordning på det sätt som sägs i 2 och 3 §§ skall väljaren<br />
   - lägga ytterkuvertet i ett omslagskuvert för brevröst,<br />
   - lägga i antingen röstkort eller förtryckt adresskort eller om väljaren inte har tillgång till någotdera ett adresskort som väljaren själv skrivit personnummer och namn på,<br />
   - klistra igen detta kuvert,<br />
   - skriva sitt namn och sitt personnummer på omslagskuvertet, och<br />
   - skicka omslagskuvertet med postbefordran till den centrala valmyndigheten.<p><a name="P5S2"></a></p><h4 name="När brevrösten får göras i ordning"><a name="När brevrösten får göras i ordning">När brevrösten får göras i ordning</a></h4><p><a name="P5S3"></a></p><a class="paragraf" name="P6"><b>6 §</b></a>   Vid ordinarie val eller omval till riksdagen, ordinarie val till landstings- och kommunfullmäktige samt vid extra val till riksdagen, val till Europaparlamentet och folkomröstning får ett ytterkuvert för brevröst från utlandet eller från ett fartyg göras i ordning tidigast 30 dagar före valdagen.<p><a name="P6S2"></a></p><a class="paragraf" name="P7"><b>7 §</b></a>   Omslagskuvert för brevröst skall vara den centrala valmyndigheten till handa senast dagen efter valdagen.<p><a name="P7S2"></a></p><a class="paragraf" name="P8"><b>8 §</b></a>   Den centrala valmyndigheten skall allt eftersom omslagskuverten kommer från utlandet eller från ett fartyg i utrikes fart fortlöpande anteckna hur många omslagskuvert som kommer in till myndigheten och därefter skicka kuverten till valnämnden i den kommun där väljaren finns i röstlängden.<p><a name="P8S2"></a></p><h4 name="Vad valnämnden skall göra med omslagskuverten"><a name="Vad valnämnden skall göra med omslagskuverten">Vad valnämnden skall göra med omslagskuverten</a></h4><p><a name="P8S3"></a></p><a class="paragraf" name="P9"><b>9 §</b></a>   När det kommer ett omslagskuvert för brevröst från den centrala valmyndigheten till valnämnden skall nämnden anteckna detta i ett protokoll.<p><a name="P9S2"></a></p>

Valnämnden skall förvara omslagskuverten på ett säkert sätt fram till valnämndens sammanträde för preliminär rösträkning enligt 17 kap. vallagen (1997:157).<p><a name="P9S3"></a></p><a class="paragraf" name="P10"><b>10 §</b></a>   Valnämnden skall granska omslagskuverten och deras innehåll vid valnämndens sammanträde för preliminär rösträkning enligt 17 kap. vallagen (1997:157).<p><a name="P10S2"></a></p>

Efter att valnämnden gjort det som sägs i 17 kap. 3-7 §§
vallagen skall nämnden granska omslagskuverten för brevröst.<br />
Vid denna granskning skall nämnden göra följande.<br />
   1. Räkna antalet omslagskuvert och anteckna i protokollet.<br />
   2. Granska omslagskuverten. Vid denna granskning skall valnämnden kontrollera att omslagskuvert<br />
   - inte har blivit öppnat efter att det klistrats igen,<br />
   - har skickats med post från utlandet eller från ett fartyg i utrikes fart, och<br />
   - inte har inkommit till den centrala valmyndigheten senare än dagen efter valdagen.<br />
   3. Öppna de omslagskuvert som uppfyller kraven under 2, ta ut ytterkuvertet och kontrollera att väljarna<br />
   - har rösträtt i kommunen,<br />
   - inte har röstat i vallokalen under valdagen,<br />
   - inte har lämnat ett fönsterkuvert som sägs i 8 kap. 3 §
tredje stycket vallagen, och<br />
   - inte har lämnat fler än ett ytterkuvert för brevröst.<p><a name="P10S3"></a></p><a class="paragraf" name="P11"><b>11 §</b></a>   Uppfylls kraven som ställs i 10 § skall valnämnden fortsätta att granska ytterkuvert och kontrollera att det är igenklistrat.<p><a name="P11S2"></a></p>

Om ytterkuvertet är igenklistrat skall valnämnden vid sin fortsatta granskning kontrollera att väljaren<br />
   - på ytterkuvertet skriftligen försäkrat på heder och samvete att väljaren själv gjort i ordning valkuvert och lagt det i ytterkuvertet i närvaro av två vittnen och att kuverten gjorts i ordning i utlandet respektive ombord på ett fartyg i utrikes fart,<br />
   - skrivit sitt namn och sitt personnummer på kuvertet, och<br />
   - intygat att valkuvert inte gjorts i ordning tidigare än vad som sägs i 6 §.<p><a name="P11S3"></a></p>

Valnämnden skall också kontrollera att två vittnen på ytterkuvertet skriftligen intygat att<br />
   - väljaren själv lagt valkuvert i ytterkuvertet och klistrat igen det,<br />
   - väljaren själv har skrivit under en försäkran på ytterkuvertet,<br />
   - ytterkuvertet gjorts i ordning i utlandet respektive ombord på ett fartyg i utrikes fart, och<br />
   - ytterkuvertet inte gjorts i ordning tidigare än vad som sägs i 6 §.<p><a name="P11S4"></a></p><a class="paragraf" name="P12"><b>12 §</b></a>   Uppfylls kraven i 11 § skall valnämnden öppna ytterkuvertet och kontrollera att<br />
   - det innehåller valkuvert,<br />
   - väljaren bara gjort i ordning ett valkuvert för varje slag av val,<br />
   - det inte finns någon obehörig märkning på något valkuvert, och<br />
   - varje valkuvert uppenbart innehåller en valsedel.<p><a name="P12S2"></a></p><a class="paragraf" name="P13"><b>13 §</b></a>   Vid granskningen enligt 10-12 §§ skall valnämnden<br />
   - lägga de valkuvert som uppfyllt kraven i 10-12 §§ i valurnan för den valkrets och för det val som valsedeln gäller,<br />
   - markera i röstlängden för det val som valsedeln gäller att väljaren röstat,<br />
   - lägga de omslagskuvert som inte uppfyllt kraven i 10 § andra stycket 2 i ett särskilt omslag,<br />
   - lägga tillbaka ytterkuvert eller valkuvert som inte uppfyllt kraven i 10 § andra stycket 3 och i 11 och 12 §§ i sina omslagskuvert efter att valkuvert lagts tillbaka i sitt ytterkuvert och lägga omslagskuverten i ett särskilt omslag,<br />
   - anteckna valkretsens och kommunens namn och hur många omslagskuvert omslaget innehåller på varje särskilt omslag, och<br />
   - försegla det särskilda omslaget.<p><a name="P13S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>