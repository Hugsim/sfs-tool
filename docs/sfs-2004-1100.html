<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2004:1100) om luftfartsskydd - SFS sfs-2004-1100</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2004:1100) om luftfartsskydd</h1>
            <div class="meta-info">
                <span><strong>SFS:</strong> 2004:1100</span> •
                <span><strong>Utfärdad:</strong> 2004-11-18</span>
            </div>
        </header>

        <main class="law-content">
            <h2>Lag (2004:1100) om luftfartsskydd</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2004:1100<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
2004-11-18 <br />  


<b>Ändrad</b>:   
t.o.m. SFS 2024:531<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2004:1100">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2004:1100">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller kompletterande bestämmelser till Europaparlamentets och rådets förordning (EG) nr 300/2008 av den 11 mars 2008 om gemensamma skyddsregler för den civila luftfarten och om upphävande av förordning (EG) nr 2320/2002. <i>Lag (2010:99)</i>.<p><a name="P1S2"></a></p><h4 name="Undersökning av personer och förvaringsställen"><a name="Undersökning av personer och förvaringsställen">Undersökning av personer och förvaringsställen</a></h4><p><a name="P1S3"></a></p><a class="paragraf" name="P2"><b>2 §</b></a>   Sådan säkerhetskontroll av personer, medförda föremål och fordon, som görs på flygplats, och som följer av förordning (EG) nr 300/2008, av beslut enligt 9 § eller som anges i 3 och 4 §§ ska utföras av en polisman eller av annan särskilt utsedd person som förordnats av Polismyndigheten.<p><a name="P2S2"></a></p>

Kontroll enligt första stycket som utförs av en särskilt utsedd person ska utföras under en polismans ledning.<p><a name="P2S3"></a></p>

Första stycket gäller inte för företag som efter godkännande av behörig myndighet får svara för säkerhetskontrollen av den egna personalen. <i>Lag (2014:737)</i>.<p><a name="P2S4"></a></p><a class="paragraf" name="P3"><b>3 §</b></a>   För att förebygga brott som utgör fara för säkerheten vid luftfart får, utöver vad som följer av förordning (EG)
nr 300/2008, den som uppehåller sig inom flygplatsens område kroppsvisiteras. För samma ändamål får väskor, fordon eller andra slutna förvaringsställen inom flygplatsens område undersökas.<p><a name="P3S2"></a></p>

Den som vägrar att låta sig eller sin egendom undersökas får avvisas eller avlägsnas från flygplatsområdet. <i>Lag (2010:99)</i>.<p><a name="P3S3"></a></p><a class="paragraf" name="P4"><b>4 §</b></a>   Kroppsvisitation som är av mera väsentlig omfattning skall utföras i ett avskilt utrymme. Sådan visitation skall ske i vittnes närvaro, om den som undersöker eller den som skall undersökas begär det och det kan ske utan större omgång.<br />
Kroppsvisitation av kvinna får utföras och bevittnas endast av en annan kvinna, om undersökningen inte sker genom metalldetektor eller liknande anordning. Kroppsvisitation som enbart innebär att föremål som en kvinna har med sig undersöks får dock utföras och bevittnas av en man.<p><a name="P4S2"></a></p><a class="paragraf" name="P5"><b>5 §</b></a>   Om det vid kroppsvisitation eller annan undersökning påträffas föremål som kan komma till användning vid brott som utgör fara för säkerheten vid luftfart skall, om föremålet inte tas i beslag enligt bestämmelserna i rättegångsbalken, den hos vilken föremålet påträffats uppmanas att förvara föremålet på sådant sätt att det inte kan användas för brott. Den som inte följer en sådan uppmaning får avvisas eller avlägsnas från flygplatsens område eller del av detta.<p><a name="P5S2"></a></p><a class="paragraf" name="P6"><b>6 §</b></a>   Protokoll skall föras och bevis utfärdas om gjord kroppsvisitation om den undersökte begär det vid förrättningen eller om föremål tas i beslag.<p><a name="P6S2"></a></p><h4 name="Kompletterande bestämmelse om inspektioner"><a name="Kompletterande bestämmelse om inspektioner">Kompletterande bestämmelse om inspektioner</a></h4><p><a name="P6S3"></a></p><a class="paragraf" name="P7"><b>7 §</b></a>   När kommissionen genomför sådan inspektion som avses i artikel 15 i förordning (EG) nr 300/2008 ska berörda organ och personer underkasta sig sådan inspektion. Om så behövs får de som bemyndigats att utföra inspektionen begära handräckning av Kronofogdemyndigheten för att kunna genomföra de åtgärder som följer av den artikeln.<p><a name="P7S2"></a></p>

Frågor om handräckning enligt denna paragraf prövas av Kronofogdemyndigheten. Därvid gäller bestämmelserna i utsökningsbalken om verkställighet av förpliktelser som inte avser betalningsskyldighet eller avhysning.<br />
Kronofogdemyndigheten får dock låta bli att underrätta den hos vilken inspektionen ska genomföras innan verkställighet sker. <i>Lag (2010:99)</i>.<p><a name="P7S3"></a></p><h4 name="Genomförande av säkerhetskontroller m.m."><a name="Genomförande av säkerhetskontroller m.m.">Genomförande av säkerhetskontroller m.m.</a></h4><p><a name="P7S4"></a></p><a class="paragraf" name="P8"><b>8 §</b></a>   Flygplatshavaren har ansvaret, inklusive det ekonomiska ansvaret, för att det finns tillräcklig personal, lokaler och utrustning för luftfartsskyddet på den egna flygplatsen, såvida inte annat följer av särskilt meddelade bestämmelser om luftfartsskydd. De kostnader Polismyndigheten har för en polismans ledning av kontrollerna enligt 2 § liksom för övrigt arbete som myndigheten själv utför på en flygplats ska betalas av myndigheten. <i>Lag (2014:737)</i>.<p><a name="P8S2"></a></p><h4 name="Strängare åtgärder"><a name="Strängare åtgärder">Strängare åtgärder</a></h4><p><a name="P8S3"></a></p><a class="paragraf" name="P9"><b>9 §</b></a>   Polismyndigheten får, efter att ha hört Transportstyrelsen, besluta om strängare åtgärder än vad som följer av förordning (EG) nr 300/2008. Ett sådant beslut får tidsbegränsas. Det får också begränsas till en viss flygplats eller viss trafik. Behövs särskilda föreskrifter i fråga om åtgärderna ska dessa anges i beslutet.<p><a name="P9S2"></a></p>

I brådskande fall får Polismyndigheten besluta om strängare åtgärder utan att ha hört Transportstyrelsen. Ett sådant beslut ska dock snarast omprövas av Polismyndigheten efter att Transportstyrelsen har hörts. <i>Lag (2014:737)</i>.<p><a name="P9S3"></a></p><a class="paragraf" name="P10"><b>10 §</b></a>   Beslut om strängare åtgärder som rör de verksamhetsutövare som omfattas av det nationella säkerhetsprogrammet för civil luftfart enligt förordning (EG)
nr 300/2008 fattas av Transportstyrelsen efter det att myndigheten har hört Polismyndigheten. <i>Lag (2014:737)</i>.<p><a name="P10S2"></a></p><h4 name="Avgift för säkerhetskontroll"><a name="Avgift för säkerhetskontroll">Avgift för säkerhetskontroll</a></h4><p><a name="P10S3"></a></p><a class="paragraf" name="P11"><b>11 §</b></a>   Flygplatshavarnas kostnader för säkerhetskontroll av  passagerare och deras bagage ska täckas av en avgift. Denna  avgift ska tas ut i ett avgiftsutjämningssystem som omfattar  alla flygplatser som är säkerhetsgodkända i enlighet med  förordning (EG) nr 300/2008. Avgiften ska tas ut för varje  avresande passagerare och ska vara lika för alla flygplatser i  landet som ingår i avgiftsutjämningssystemet. Avgiften ska tas  ut av de flygföretag som transporterar passagerarna. <p><a name="P11S2"></a></p>

För en ankommande passagerare som redan blivit föremål för  säkerhetskontroll som uppfyller kraven i förordning (EG)  nr 300/2008 och som fortsätter sin resa utan att bli  kontrollerad på nytt ska någon avgift enligt denna paragraf  inte betalas. <i>Lag (2024:531)</i>.<p><a name="P11S3"></a></p><a class="paragraf" name="P12"><b>12 §</b></a>   Regeringen eller den myndighet regeringen bestämmer får meddela föreskrifter om att en avgift som avses i 11 § också skall tas ut av dem som använder flygplatser för att sända varor, gods och liknande som inte befordras som en passagerares bagage.<p><a name="P12S2"></a></p><a class="paragraf" name="P13"><b>13 §</b></a>   Regeringen eller den myndighet regeringen bestämmer får meddela föreskrifter om avgiftens storlek och om hur influtna avgifter skall fördelas för att täcka skäliga kostnader för luftfartsskydd som avses i 11 §.<p><a name="P13S2"></a></p><a class="paragraf" name="P14"><b>14 §</b></a>   En flygplatshavare skall lämna underlag för beräkningen av avgiften och av de belopp som skall fördelas. Underlaget skall lämnas till den myndighet som regeringen bestämmer.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>