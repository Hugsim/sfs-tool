<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2004:773) om kommunalekonomisk utjämning - SFS sfs-2004-773</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2004:773) om kommunalekonomisk utjämning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2004:773</span> •
                <span><strong>Utfärdad:</strong> 2004-10-28</span>
            </div>
        </header>

        <main class="law-content">
            <h2>Lag (2004:773) om kommunalekonomisk utjämning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2004:773<br />

<b>Departement/myndighet</b>:   
Finansdepartementet K <br />  

<b>Utfärdad</b>:   
2004-10-28 <br />  


<b>Ändrad</b>:   
t.o.m. SFS 2025:735<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2004:773">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2004:773">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om inkomst- och  kostnadsutjämning för kommuner och regioner.<p><a name="P1S2"></a></p>

Lagen innehåller även bestämmelser om strukturbidrag och  införandebidrag samt om regleringsbidrag och regleringsavgift.<br /><i>Lag (2019:916)</i>.<p><a name="P1S3"></a></p><a class="paragraf" name="P2"><b>2 §</b></a>   Med regioner avses i denna lag även kommuner som inte  ingår i en region. <i>Lag (2019:916)</i>.<p><a name="P2S2"></a></p><a class="paragraf" name="P3"><b>3 §</b></a>   I denna lag används följande termer i den betydelse som  anges här.<p><a name="P3S2"></a></p>

Utjämningsår: Det år bidrag eller avgift ska betalas.<p><a name="P3S3"></a></p>

Uppräknat skatteunderlag: De sammanlagda beskattningsbara  inkomsterna för en kommun eller region enligt Skatteverkets  beslut om slutlig skatt enligt 56 kap. 2 §  skatteförfarandelagen (2011:1244) i fråga om kommunal  inkomstskatt året före utjämningsåret, uppräknade med  uppräkningsfaktorerna enligt 4 § tredje stycket lagen 
(1965:269) med särskilda bestämmelser om kommuns och annan  menighets utdebitering av skatt, m.m.<p><a name="P3S4"></a></p>

Uppräknad medelskattekraft: Summan av de uppräknade  skatteunderlagen för hela landet dividerad med antalet  invånare i landet den 1 november året före utjämningsåret.<p><a name="P3S5"></a></p>

Skatteutjämningsunderlag: Den uppräknade medelskattekraften  multiplicerad med antalet folkbokförda invånare i kommunen  respektive regionen den 1 november året före utjämningsåret  uppräknad med den procentsats som anges i 4 §. <p><a name="P3S6"></a></p>

Medelskattesats: Varje kommuns och regions skatteunderlag  multiplicerad med dess skattesats varefter summan av de  beräknade beloppen divideras med skatteunderlaget i landet.  Skatteunderlaget och skattesatsen för kommuner som inte ingår  i en region undantas från denna beräkning. <p><a name="P3S7"></a></p>

Standardkostnad: En för varje kommun eller region beräknad  teoretisk kostnad för var och en av de verksamheter och  kostnadsslag som anges i 8 §, varvid kostnaden beräknas med  utgångspunkt i faktorer som är av särskild betydelse för att  belysa strukturella förhållanden. <p><a name="P3S8"></a></p>

Strukturkostnad: Summan av standardkostnaderna för en kommun  eller region. <p><a name="P3S9"></a></p>

Bidragsminskning: En bidragsminskning föreligger i den mån  nettot av en kommuns eller en regions bidrag och avgifter år 
2019 enligt den då gällande lydelsen av denna lag är större än  nettot av kommunens eller regionens bidrag och avgifter för  samma år beräknade enligt 5, 6, 9-12, 15 och 16 §§.<br /><i>Lag (2019:916)</i>.<p><a name="P3S10"></a></p><h4 name="Inkomstutjämning"><a name="Inkomstutjämning">Inkomstutjämning</a></h4><p><a name="P3S11"></a></p><a class="paragraf" name="P4"><b>4 §</b></a>   Vid beräkning av skatteutjämningsunderlaget för en kommun  och för en region ska procentsatsen vara 115 procent.<br /><i>Lag (2019:916)</i>.<p><a name="P4S2"></a></p><a class="paragraf" name="P5"><b>5 §</b></a>   En kommun eller region vars skatteutjämningsunderlag är  högre än det uppräknade skatteunderlaget har rätt till ett  inkomstutjämningsbidrag som motsvarar mellanskillnaden,  multiplicerad med den skattesats som fastställs enligt 7 §.<br /><i>Lag (2019:916)</i>.<p><a name="P5S2"></a></p><a class="paragraf" name="P6"><b>6 §</b></a>   En kommun eller region vars skatteutjämningsunderlag är  lägre än det uppräknade skatteunderlaget ska betala en  inkomstutjämningsavgift som motsvarar mellanskillnaden,  multiplicerad med den skattesats som fastställs enligt 7 §.<br /><i>Lag (2019:916)</i>.<p><a name="P6S2"></a></p><a class="paragraf" name="P7"><b>7 §</b></a>   Regeringen fastställer för varje län de skattesatser 
(länsvisa skattesatser) som ska tillämpas vid beräkning av  bidrag enligt 5 § och avgifter enligt 6 §.<p><a name="P7S2"></a></p>

De länsvisa skattesatserna ska för bidragsberättigade kommuner  fastställas utifrån 95 procent av medelskattesatsen år 2003  och för bidragsberättigade regioner utifrån 90 procent av  medelskattesatsen samma år. <p><a name="P7S3"></a></p>

För avgiftsskyldiga kommuner och regioner ska de länsvisa  skattesatserna i stället fastställas utifrån 85 procent av  medelskattesatsen år 2003. <i>Lag (2019:916)</i>.<p><a name="P7S4"></a></p><h4 name="Kostnadsutjämning"><a name="Kostnadsutjämning">Kostnadsutjämning</a></h4><p><a name="P7S5"></a></p><a class="paragraf" name="P8"><b>8 §</b></a>    <i>/Upphör att gälla U:2028-07-01/</i> 
För varje kommun beräknas standardkostnaden för <br />
   1. förskola, fritidshem och sådan pedagogisk verksamhet som  avses i 25 kap. skollagen (2010:800), <br />
   2. förskoleklass och grundskola, <br />
   3. gymnasieskola, <br />
   4. individ- och familjeomsorg, <br />
   5. kommunal vuxenutbildning, <br />
   6. äldreomsorg, <br />
   7. infrastruktur och skydd, och <br />
   8. verksamhetsövergripande kostnader.<p><a name="P8S2"></a></p>

För varje region beräknas standardkostnaden för<br />
   1. hälso- och sjukvård, och<br />
   2. befolkningsförändringar.<p><a name="P8S3"></a></p>

En standardkostnad beräknas också för kollektivtrafik.  Kostnaden fördelas mellan kommuner och regioner enligt  bestämmelser som regeringen meddelar. <i>Lag (2019:916)</i>.<p><a name="P8S4"></a></p><a class="paragraf" name="P8"><b>8 §</b></a>    <i>/Träder i kraft I:2028-07-01/</i> 
För varje kommun beräknas standardkostnaden för<br />
   1. förskola, fritidshem och sådan pedagogisk verksamhet som  avses i 25 kap. skollagen (2010:800),<br />
   2. grundskola,<br />
   3. gymnasieskola,<br />
   4. individ- och familjeomsorg,<br />
   5. kommunal vuxenutbildning,<br />
   6. äldreomsorg,<br />
   7. infrastruktur och skydd, och<br />
   8. verksamhetsövergripande kostnader.<p><a name="P8S2"></a></p>

För varje region beräknas standardkostnaden för<br />
   1. hälso- och sjukvård, och<br />
   2. befolkningsförändringar.<p><a name="P8S3"></a></p>

En standardkostnad beräknas också för kollektivtrafik.  Kostnaden fördelas mellan kommuner och regioner enligt  bestämmelser som regeringen meddelar. <i>Lag (2025:735)</i>.<p><a name="P8S4"></a></p><a class="paragraf" name="P9"><b>9 §</b></a>   En kommun eller region vars strukturkostnad per invånare  överstiger den för landet genomsnittliga strukturkostnaden per  invånare har rätt till ett kostnadsutjämningsbidrag som  motsvarar mellanskillnaden, multiplicerad med antalet invånare  i kommunen eller regionen. <i>Lag (2019:916)</i>.<p><a name="P9S2"></a></p><a class="paragraf" name="P10"><b>10 §</b></a>   En kommun eller region vars strukturkostnad per invånare  understiger den för landet genomsnittliga strukturkostnaden  per invånare ska betala en kostnadsutjämningsavgift som  motsvarar mellanskillnaden, multiplicerad med antalet invånare  i kommunen eller regionen. <i>Lag (2019:916)</i>.<p><a name="P10S2"></a></p><h4 name="Strukturbidrag"><a name="Strukturbidrag">Strukturbidrag</a></h4><p><a name="P10S3"></a></p><a class="paragraf" name="P11"><b>11 §</b></a>   En kommun har rätt till ett strukturbidrag enligt  följande. <p><a name="P11S2"></a></p>

En kommun som år 2004 haft en beräknad standardkostnad för  svagt befolkningsunderlag har rätt till bidrag med  motsvarande belopp. <p><a name="P11S3"></a></p>

En kommun som år 2013 fått strukturbidrag för näringslivs-  och sysselsättningsfrämjande åtgärder eller för  bidragsminskning har rätt till ett bidrag motsvarande den del  av summan av dessa belopp som överstiger 0,22 procent av det  uppräknade skatteunderlaget år 2014. <i>Lag (2015:1010)</i>.<p><a name="P11S4"></a></p><a class="paragraf" name="P12"><b>12 §</b></a>   En region har rätt till ett strukturbidrag enligt  följande. <p><a name="P12S2"></a></p>

En region som år 2004 haft en beräknad standardkostnad för små  regioner har rätt till ett bidrag med motsvarande belopp. <p><a name="P12S3"></a></p>

En region som år 2013 fått strukturbidrag för bidragsminskning  har rätt till ett bidrag motsvarande den del av beloppet som  överstiger 0,11 procent av det uppräknade skatteunderlaget år 
2014. <i>Lag (2019:916)</i>.<p><a name="P12S4"></a></p><h4 name="Införandebidrag"><a name="Införandebidrag">Införandebidrag</a></h4><p><a name="P12S5"></a></p><a class="paragraf" name="P13"><b>13 §</b></a>   En kommun eller region som får en bidragsminskning har  rätt till ett årligt införandebidrag för den del av  bidragsminskningen som överstiger 250 kronor per invånare.<p><a name="P13S2"></a></p>

Införandebidraget ska därefter årligen minska med 250 kronor  per invånare till dess det upphör. <i>Lag (2019:916)</i>.<p><a name="P13S3"></a></p><a class="paragraf" name="P14"><b>14 §</b></a>   Har upphävts genom <i>lag (2013:975)</i>.<p><a name="P14S2"></a></p><h4 name="Regleringsbidrag och regleringsavgift"><a name="Regleringsbidrag och regleringsavgift">Regleringsbidrag och regleringsavgift</a></h4><p><a name="P14S3"></a></p><a class="paragraf" name="P15"><b>15 §</b></a>   Om statens samlade utgifter för inkomstutjämningsbidrag,  kostnadsutjämningsbidrag, strukturbidrag och införandebidrag,  minskade med statens samlade inkomster från  inkomstutjämningsavgifter och kostnadsutjämningsavgifter, är  lägre än statens anslag för dessa bidrag, ska skillnaden för-
delas till kommuner respektive regioner som regleringsbidrag,  med ett enhetligt belopp per invånare i landet.<br /><i>Lag (2019:916)</i>.<p><a name="P15S2"></a></p><a class="paragraf" name="P16"><b>16 §</b></a>   Om statens samlade utgifter för inkomstutjämningsbidrag,  kostnadsutjämningsbidrag, strukturbidrag och införandebidrag,  minskade med statens samlade inkomster från  inkomstutjämningsavgifter och kostnadsutjämningsavgifter, är  högre än statens anslag för dessa bidrag, ska skillnaden  betalas av kommuner respektive regioner i form av  regleringsavgift, med ett enhetligt belopp per invånare i  landet. <i>Lag (2019:916)</i>.<p><a name="P16S2"></a></p><h4 name="Gemensamma bestämmelser"><a name="Gemensamma bestämmelser">Gemensamma bestämmelser</a></h4><p><a name="P16S3"></a></p><a class="paragraf" name="P17"><b>17 §</b></a>   Avgifter och bidrag beräknas på grundval av antalet  folkbokförda invånare i en kommun eller region den 1 november  året före utjämningsåret och den indelning av kommuner och  regioner som gäller vid början av utjämningsåret, om inte  annat följer av 17 a §. <i>Lag (2019:916)</i>.<p><a name="P17S2"></a></p><a class="paragraf" name="P17a"><b>17 a §</b></a>   Beräkningen av strukturbidrag, standardkostnader för  infrastruktur och skydd och verksamhetsövergripande kostnader  samt faktorer som avser förändringar i befolkningen som görs i  beräkningen av övriga standardkostnader för en kommun som  sammanläggs med en annan kommun eller flera andra kommuner  enligt lagen (1979:411) om ändringar i Sveriges indelning i  kommuner och regioner, ska göras enligt följande.<p><a name="P17aS2"></a></p>

Den nya kommunens strukturbidrag och standardkostnader ska,  det utjämningsår då indelningsändringen träder i kraft och de  därpå följande tre åren, grundas på det högsta värdet på  strukturbidrag, standardkostnader för infrastruktur och skydd  och verksamhetsövergripande kostnader samt faktorer som avser  förändringar i befolkningen i övriga standardkostnader  beräknade på grundval av den indelning av kommuner<br />
   1. som gäller den 1 januari utjämningsåret, eller <br />
   2. som gällde före indelningsändringen, varvid beräkningen ska  utgå från de i sammanläggningen ingående kommunernas  strukturbidrag samt standardkostnader för respektive  verksamhet eller kostnadsslag. <i>Lag (2019:916)</i>.<p><a name="P17aS3"></a></p><a class="paragraf" name="P18"><b>18 §</b></a>   Skatteverket beslutar senast den 20 januari under  utjämningsåret preliminärt om bidrag respektive avgifter för  varje kommun och region. <p><a name="P18S2"></a></p>

En kommun eller region får senast den 15 februari under  utjämningsåret till Skatteverket påtala brister och oriktiga  uppgifter i underlaget för beslutet. <p><a name="P18S3"></a></p>

Skatteverket fastställer bidrag respektive avgifter för varje  kommun och region senast den 15 april under utjämningsåret.<br /><i>Lag (2019:916)</i>.<p><a name="P18S4"></a></p><a class="paragraf" name="P19"><b>19 §</b></a>   Avgifter och bidrag enligt denna lag avräknas respektive betalas i samband med och på motsvarande sätt som vid utbetalning av kommunalskattemedel enligt 4 § lagen (1965:269)
med särskilda bestämmelser om kommuns och annan menighets utdebitering av skatt, m.m.<p><a name="P19S2"></a></p><a class="paragraf" name="P20"><b>20 §</b></a>   Skatteverkets beslut enligt denna lag får överklagas hos regeringen.<p><a name="P20S2"></a></p>

Vid prövningen av ett beslut enligt 18 § tredje stycket får sådana fel och brister i underlaget för beslutet som har påtalats först efter den tidpunkt som anges i 18 § andra stycket, beaktas endast om det finns synnerliga skäl.<br /><i>Lag (2005:804)</i>.<p><a name="P20S3"></a></p><a class="paragraf" name="P21"><b>21 §</b></a>   Regeringen eller den myndighet regeringen bestämmer meddelar närmare föreskrifter om beräkningen av bidrag och avgifter enligt denna lag.<p><a name="P21S2"></a></p><br /><h3 name="overgang"><a name="overgang">Övergångsbestämmelser</a></h3>
2004:773<br />
   1. Denna lag träder i kraft den 1 januari 2005. Genom lagen upphävs<br />
      a) lagen (1995:1514) om generellt statsbidrag till kommuner och landsting,<br />
      b) lagen (1995:1515) om utjämningsbidrag till kommuner och landsting,<br />
      c) lagen (1995:1516) om utjämningsavgift för kommuner och landsting, samt<br />
      d) lagen (1995:1517) om införande av lagen (1995:1514) om generellt statsbidrag till kommuner och landsting, lagen
(1995:1515) om utjämningsbidrag till kommuner och landsting och lagen (1995:1516) om utjämningsavgift för kommuner och landsting.<br />
   2. De upphävda lagarna gäller fortfarande i fråga om bidrag och avgifter för år 2004 och tidigare år.<p><a name="P21S2"></a></p>

2011:1409<br />
   1. Denna lag träder i kraft den 1 januari 2012.<br />
   2. Äldre bestämmelser gäller fortfarande för 2013 och tidigare års taxeringar.<p><a name="P21S3"></a></p>

2013:975<br />
   1. Denna lag träder i kraft den 1 januari 2014.<br />
   2. Äldre föreskrifter gäller fortfarande i fråga om bidrag och avgifter som avser tid före ikraftträdandet.<p><a name="P21S4"></a></p>

2015:1010<br />
   1. Denna lag träder i kraft den 1 januari 2016.<br />
   2. Äldre föreskrifter gäller fortfarande i fråga om bidrag  och avgifter som avser tid före ikraftträdandet.<p><a name="P21S5"></a></p>

2019:796<br />
   1. Denna lag träder i kraft den 1 januari 2020.<br />
   2. Äldre föreskrifter gäller fortfarande i fråga om bidrag och  avgifter som avser tid före ikraftträdandet.<p><a name="P21S6"></a></p>

2019:916<p><a name="P21S7"></a></p>

Denna lag träder i kraft den 2 januari 2020 i fråga om 3, 8, 
13 och 17 a §§ och i övrigt den 1 januari 2020.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>