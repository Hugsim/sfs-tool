<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2005:1057) om internationella förhållanden rörande finansiella företags insolvens - SFS sfs-2005-1057</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2005:1057) om internationella förhållanden rörande finansiella företags insolvens</h1>
            <div class="meta-info">
                <span><strong>SFS:</strong> 2005:1057</span> •
                <span><strong>Utfärdad:</strong> 2005-12-08</span>
            </div>
        </header>

        <main class="law-content">
            <h2>Förordning (2005:1057) om internationella förhållanden rörande finansiella företags insolvens</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2005:1057<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
2005-12-08 <br />  


<b>Ändrad</b>:   
t.o.m. SFS 2015:1037<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2005:1057">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2005:1057">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning har samma tillämpningsområde som lagen 
(2005:1047) om internationella förhållanden rörande  finansiella företags insolvens.<p><a name="P1S2"></a></p>

Termer och uttryck som används i denna förordning har samma  betydelse som i lagen om internationella förhållanden rörande  finansiella företags insolvens. Förordning (2015:1037).<p><a name="P1S3"></a></p><h4 name="Offentliggöranden"><a name="Offentliggöranden">Offentliggöranden</a></h4><p><a name="P1S4"></a></p><a class="paragraf" name="P2"><b>2 §</b></a>   När ett likvidationsförfarande har beslutats i Sverige  för ett försäkringsföretag eller ett institut som är  hemmahörande här, ska Finansinspektionen se till att detta  offentliggörs i Europeiska unionens officiella tidning och i  övrigt på lämpligt sätt. Detsamma gäller när en  resolutionsåtgärd har beslutats i Sverige för ett institut  eller ett företag som avses i 1 kap. 1 § första stycket 2  lagen (2015:1016) om resolution. Om ett  likvidationsförfarande avser ett institut eller om en  resolutionsåtgärd har beslutats, ska offentliggörandet  dessutom ske i två nationella tidningar i var och en av de  stater inom EES där företaget har en filial.  Offentliggörandet ska innehålla uppgifter om vilken myndighet  som har fattat beslutet, vilken lag som är tillämplig på  förfarandet eller resolutionsåtgärden och i förekommande fall  vem som har utsetts till förvaltare.<p><a name="P2S2"></a></p>

Om Finansinspektionen har underrättats om att en  rekonstruktionsåtgärd har vidtagits eller ett  likvidationsförfarande beslutats i någon annan stat inom EES,  får Finansinspektionen kungöra det på lämpligt sätt i  Sverige. Förordning (2015:1037).<p><a name="P2S3"></a></p><h4 name="Underrättelser"><a name="Underrättelser">Underrättelser</a></h4><p><a name="P2S4"></a></p><a class="paragraf" name="P3"><b>3 §</b></a>   Finansinspektionen ska skyndsamt underrätta  tillsynsmyndigheterna i andra stater inom EES om att ett  likvidationsförfarande har beslutats i Sverige. Avser  förfarandet ett försäkringsföretag eller ett institut som är  hemmahörande utanför EES och som har etablerat en filial i  Sverige, behöver Finansinspektionen endast underrätta  tillsynsmyndigheterna i de andra stater inom EES där  företaget eller institutet har etablerat en filial.<p><a name="P3S2"></a></p>

Om Riksgäldskontoret har beslutat att vidta en  resolutionsåtgärd mot ett institut eller ett företag som  avses i 1 kap. 1 § första stycket 2 lagen (2015:1016) om  resolution, ska myndigheten underrätta  resolutionsmyndigheterna i de stater inom EES där företaget  har en filial eller tillhandahåller tjänster.<p><a name="P3S3"></a></p>

Om ett försäkringsföretag eller ett institut som är  hemmahörande i en annan stat inom EES har en filial i Sverige  och rekonstruktionsåtgärder behöver vidtas i fråga om  företaget eller institutet, ska Finansinspektionen underrätta  tillsynsmyndigheten i företagets eller institutets hemland.  Om resolutionsåtgärder behöver vidtas mot institutet, ska  Riksgäldskontoret underrätta resolutionsmyndigheten i  institutets hemland. Förordning (2015:1037).<p><a name="P3S4"></a></p><a class="paragraf" name="P3a"><b>3 a §</b></a>   När en förvaltare fullgör sin underrättelseskyldighet  enligt 17 § lagen (2005:1047) om internationella förhållanden  rörande finansiella företags insolvens, ska han eller hon  använda en blankett med rubriken "Anmodan att anmäla en  fordran - tidsfrister att beakta". Om det är fråga om att  lämna synpunkter på en fordran, ska förvaltaren använda en  blankett med rubriken "Anmodan att lämna synpunkter angående  en fordran - tidsfrister att beakta". Rubrikerna ska anges på  Europeiska unionens samtliga officiella språk.<p><a name="P3aS2"></a></p>

En borgenär med hemvist eller säte i en annan stat inom EES  får anmäla sin fordran, eller komma in med synpunkter på sin  fordran, på den statens officiella språk. Handlingarna ska ha  rubriken "Anmälan av fordran" respektive rubriken "Synpunkter  angående fordringar" på svenska. Förvaltaren får begära att  borgenären översätter hela handlingen till svenska.<br />
Förordning (2015:1037).<p><a name="P3aS3"></a></p><h4 name="Registrering"><a name="Registrering">Registrering</a></h4><p><a name="P3aS4"></a></p><a class="paragraf" name="P4"><b>4 §</b></a>   En anmälan om registrering enligt 16 § lagen (2005:1047)  om internationella förhållanden rörande finansiella företags  insolvens ska göras om företaget<br />
   1. har beviljats företagsinteckning i Sverige, <br />
   2. har fast egendom eller tomträtt som är införd i  fastighetsregistret, <br />
   3. har i Sverige registrerat skepp eller skeppsbygge, andel i  sådan egendom eller villkorlig äganderätt till egendomen  eller till andel i den, <br />
   4. har i Sverige registrerat luftfartyg eller andel i eller  intecknade reservdelar till sådant luftfartyg, <br />
   5. är deltagare i ett anmält avvecklingssystem i Sverige  enligt lagen (1999:1309) om system för avveckling av  förpliktelser på finansmarknaden, <br />
   6. har elcertifikat som är registrerade i  elcertifikatsregistret, eller <br />
   7. i annat fall har tillstånd att utöva eller förestå en viss  näringsverksamhet i Sverige och tillståndet enligt lag eller  annan författning kan komma att upphöra på grund av beslutet. <p><a name="P4S2"></a></p>

Av anmälan ska det, förutom uppgift om vilka omständigheter  enligt första stycket 1-7 som föranleder registrering, framgå <br />
   1. vilken gäldenär beslutet avser, <br />
   2. vilken domstol eller annan myndighet som har fattat  beslutet, <br />
   3. när beslutet har fattats,<br />
   4. vem som har utsetts till förvaltare, och <br />
   5. samtliga uppgifter som har betydelse för identifiering av  föremålet för registrering. Förordning (2015:1037).<p><a name="P4S3"></a></p><a class="paragraf" name="P5"><b>5 §</b></a>   När en anmälan enligt 4 § har gjorts, ska  Finansinspektionen anteckna förhållandet i de register  inspektionen för samt underrätta <br />
   1. inskrivningsmyndigheten för företagsinteckning, om  företaget har beviljats företagsinteckning,<br />
   2. inskrivningsmyndigheten, om företaget har fast egendom  eller tomträtt,<br />
   3. registermyndigheten, om företaget har registrerat skepp  eller skeppsbygge, andel i sådan egendom eller villkorlig  äganderätt till egendomen eller till andel i den,<br />
   4. inskrivnings- och registermyndigheterna, om företaget har  registrerat luftfartyg eller andel i eller intecknade  reservdelar till sådant luftfartyg,<br />
   5. Affärsverket svenska kraftnät, om företaget har  elcertifikat som är registrerade i elcertifikatsregistret  enligt lagen (2011:1200) om elcertifikat,<br />
   6. tillståndsmyndigheten, om företaget har tillstånd att  utöva eller förestå en viss näringsverksamhet och tillståndet  enligt lag eller annan författning kan komma att upphöra på  grund av beslutet om rekonstruktionsåtgärd eller  likvidationsförfarande, <br />
   7. Kronofogdemyndigheten, om företaget har utmätningsbar  egendom i Sverige, eller<br />
   8. Riksgäldskontoret, om anmälan avser ett utländskt företag  inom EES som motsvarar något av företagen som anges i 1 kap. 
1 § första stycket lagen (2015:1016) om resolution.<br />
Förordning (2015:1037).<p><a name="P5S2"></a></p><h4 name="Samarbete vid samtidiga likvidationsförfaranden för filialer"><a name="Samarbete vid samtidiga likvidationsförfaranden för filialer">Samarbete vid samtidiga likvidationsförfaranden för filialer</a></h4><p><a name="P5S3"></a></p><a class="paragraf" name="P6"><b>6 §</b></a>   När likvidationsförfaranden som gäller filialer till ett  försäkringsföretag eller ett institut hemmahörande utanför  EES pågår samtidigt i Sverige och i en annan stat inom EES,  ska Finansinspektionen och förvaltaren sträva efter att  samordna sina åtgärder med motsvarande organ i den andra  staten. Förordning (2015:1037).<p><a name="P6S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>