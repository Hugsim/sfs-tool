<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2005:1089) om statsbidrag för kvinnors organisering - SFS sfs-2005-1089</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2005:1089) om statsbidrag för kvinnors organisering</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2005:1089</span> •
                <span><strong>Utfärdad:</strong> 2005-12-08</span>
            </div>
        </header>

        <main class="law-content">
            <h2>Förordning (2005:1089) om statsbidrag för kvinnors organisering</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2005:1089<br />

<b>Departement/myndighet</b>:   
Arbetsmarknadsdepartementet JÄM <br />  

<b>Utfärdad</b>:   
2005-12-08 <br />  


<b>Ändrad</b>:   
t.o.m. SFS 2017:938<br />  

<b>Upphävd</b>: 
2023-05-03<br />

<b>Författningen har upphävts genom</b>: 
SFS 2023:168<br />


<b>Ändringsregister</b>:   
<a href="http://rkrattsbaser.gov.se/sfsr?bet=2005:1089">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2005:1089">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Statsbidragets syften"><a name="Statsbidragets syften">Statsbidragets syften</a></h4><p><a name="S2"></a></p><a class="paragraf" name="P1"><b>1 §</b></a>   Syftet med statsbidraget är att stödja kvinnors organisering i egna sammanslutningar. Bidraget skall främja kvinnors deltagande i den demokratiska processen och i samhällslivet. Bidraget skall också möjliggöra för kvinnor att bevaka sina rättigheter och driva sina krav.<p><a name="P1S2"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="P1S3"></a></p><a class="paragraf" name="P2"><b>2 §</b></a>   Med en kvinnoorganisation avses i denna förordning:<br />
   1. en ideell förening där tre fjärdedelar av medlemmarna är kvinnor och som har som ändamål att stärka kvinnors ställning i samhället,<br />
   2. en ideell förening som huvudsakligen har som medlemmar sådana ideella föreningar som avses i 1 och som har som ändamål att stärka kvinnors ställning i samhället, eller<br />
   3. en sammanslutning av kvinnor inom en ideell förening, som arbetar för att stärka kvinnors ställning i samhället.<br />
Förordning (2007:1138).<p><a name="P2S2"></a></p><a class="paragraf" name="P3"><b>3 §</b></a>   Med en medlem i en sådan kvinnoorganisation som anges i 2 §
1 och 2 avses den som har stadgeenliga möjligheter att påverka beslut om organisationens verksamhet och inriktning och som året före bidragsåret aktivt tagit ställning till ett medlemskap genom att ha betalat medlemsavgift eller ansökt om medlemskap. För att räknas som en sådan medlem som avses i 2 § 1 krävs dessutom att han eller hon har fyllt 15 år.<p><a name="P3S2"></a></p>

För en sådan kvinnoorganisation som anges i 2 § 3 krävs att föreningen för en förteckning över vilka kvinnor som aktivt valt att ingå i sammanslutningen och att dessa är medlemmar i den ideella föreningen och har fyllt 15 år. Med en medlem i föreningen avses detsamma som enligt första stycket.<br />
Förordning (2007:1138).<p><a name="P3S3"></a></p><h4 name="Bidragsformer"><a name="Bidragsformer">Bidragsformer</a></h4><p><a name="P3S4"></a></p><a class="paragraf" name="P4"><b>4 §</b></a>   Statsbidrag för kvinnors organisering får lämnas som<br />
   1. organisationsbidrag,<br />
   2. etableringsbidrag, och<br />
   3. verksamhetsbidrag.<p><a name="P4S2"></a></p><h4 name="Villkor"><a name="Villkor">Villkor</a></h4><p><a name="P4S3"></a></p><a class="paragraf" name="P5"><b>5 §</b></a>   Bidrag lämnas i mån av tillgång på medel.<p><a name="P5S2"></a></p><a class="paragraf" name="P6"><b>6 §</b></a>   Organisationsbidrag får lämnas till en ideell förening för verksamhet som tillgodoser syftena enligt 1 §. Verksamheten skall bedrivas av en kvinnoorganisation som<br />
   1. har en demokratisk uppbyggnad och som bedriver en verksamhet som inte strider mot demokratins idéer,<br />
   2. har en riksomfattande organisation med ordinarie verksamhet i minst fem län eller har ett riksintresse, och<br />
   3. har bedrivit verksamhet i Sverige under minst tre år före ansökan om bidrag.<p><a name="P6S2"></a></p>

Med ett riksintresse avses att kvinnoorganisationen bedriver en verksamhet som är av allmänt intresse för hela samhället och inte endast lokalt.<p><a name="P6S3"></a></p>

Undantag från kravet i första stycket 3 får medges om en sådan kvinnoorganisation som avses i 2 § 3 har ombildats till en ideell förening och har bedrivit och beviljats organisationsbidrag för samma verksamhet under tre år före ansökan om bidrag.<p><a name="P6S4"></a></p><a class="paragraf" name="P7"><b>7 §</b></a>   Etableringsbidrag får lämnas till en ideell förening för verksamhet som tillgodoser syftena enligt 1 §. Verksamheten skall bedrivas i Sverige av en kvinnoorganisation som uppfyller villkoren enligt 6 § första stycket 1 och 2 och som har antagit en utvecklingsplan.<p><a name="P7S2"></a></p>

Etableringsbidrag får lämnas under högst tre år.<p><a name="P7S3"></a></p>

Etableringsbidrag får inte lämnas om organisationsbidrag beviljas för samma verksamhet.<p><a name="P7S4"></a></p><a class="paragraf" name="P8"><b>8 §</b></a>   Verksamhetsbidrag får lämnas till en ideell förening eller en stiftelse för verksamhet som tillgodoser syftena enligt 1 §.<p><a name="P8S2"></a></p>

För bidrag till en ideell förening krävs att verksamheten skall bedrivas av en kvinnoorganisation som har en demokratisk uppbyggnad. Verksamheten får bedrivas tillsammans med en eller flera parter eller nätverk. För bidrag till en stiftelse krävs att verksamheten skall bedrivas av en stiftelse som inte är statlig eller kommunal, och med huvudsakligt ändamål att stärka kvinnors ställning i samhället.<p><a name="P8S3"></a></p>

Verksamheten skall bestå i aktiviteter som syftar till att engagera kvinnor för ett visst ändamål som har ett riksintresse eller till internationellt utbyte mellan kvinnor. Verksamheten får inte strida mot demokratins idéer. Aktiviteterna skall vara tillfälliga och avgränsade från föreningens eller stiftelsens ordinarie verksamhet.<p><a name="P8S4"></a></p><a class="paragraf" name="P9"><b>9 §</b></a>   Bidrag får inte lämnas för verksamhet som bedrivs eller skall bedrivas av politiska partier eller deras kvinnoorganisationer. Med politiska partier avses i denna förordning partier som är representerade i riksdagen samt föreningar eller sammanslutningar av väljare som avser att under särskild beteckning ställa upp i allmänt val.<p><a name="P9S2"></a></p><a class="paragraf" name="P9a"><b>9 a §</b></a>   Bidrag får inte lämnas till en förening eller stiftelse som har skulder för svenska skatter eller avgifter hos Kronofogdemyndigheten eller som är i likvidation eller försatt i konkurs. Förordning (2007:1138).<p><a name="P9aS2"></a></p><h4 name="Ansökan"><a name="Ansökan">Ansökan</a></h4><p><a name="P9aS3"></a></p><a class="paragraf" name="P10"><b>10 §</b></a>   Frågor om bidrag enligt denna förordning prövas av  Jämställdhetsmyndigheten. Förordning (2017:938).<p><a name="P10S2"></a></p><a class="paragraf" name="P11"><b>11 §</b></a>   En ansökan om organisationsbidrag eller  etableringsbidrag ska ha kommit in senast den 1 oktober året  före bidragsåret eller den senare tidpunkt som  Jämställdhetsmyndigheten beslutat. Förordning (2017:938).<p><a name="P11S2"></a></p><a class="paragraf" name="P12"><b>12 §</b></a>   Ansökan om bidrag ska göras skriftligen på blankett som  Jämställdhetsmyndigheten tillhandahåller.<p><a name="P12S2"></a></p>

I ansökan ska intygas att de i ansökan lämnade uppgifterna är  riktiga samt att ansökan inte avser bidrag för verksamhet som  avses i 9 §.<p><a name="P12S3"></a></p>

Ansökan ska vara egenhändigt undertecknad av behörig  företrädare för den förening eller stiftelse som ansöker om  bidrag. En ansökan om bidrag för verksamhet som bedrivs eller  ska bedrivas av en sådan sammanslutning som avses i 2 § 3,  ska dessutom vara skriftligen godkänd av minst två av de  kvinnor som ingår i sammanslutningen. Förordning (2017:938).<p><a name="P12S4"></a></p><a class="paragraf" name="P13"><b>13 §</b></a>   En ansökan om organisationsbidrag ska även innehålla<br />
   1. den ansökande föreningens stadgar,<br />
   2. handlingar som visar vem eller vilka som har rätt att företräda föreningen,<br />
   3. verksamhetsberättelse eller redovisning av den verksamhet som under föreningens senaste verksamhetsår bedrivits av den kvinnoorganisation som ansökan avser,<br />
   4. uppgift om antalet enskilda medlemmar, antalet medlemsföreningar eller, när det gäller en sådan kvinnoorganisation som anges i 2 § 3, antalet kvinnor, i den kvinnoorganisation som ansökan avser,<br />
   5. uppgift om andelen kvinnor i föreningen eller medlemsföreningarna, avseende den kvinnoorganisation som ansökan avser, samt<br />
   6. uppgift om sökanden ansökt om eller beviljats annat statligt organisationsbidrag och i sådant fall med vilket belopp.<p><a name="P13S2"></a></p>

Tillförlitligheten av uppgifterna om antalet enskilda medlemmar, antalet medlemsföreningar eller antalet kvinnor i sammanslutningen, och om andelen kvinnor, ska intygas av föreningens revisor. Avser ansökan ett sammanlagt bidragsbelopp som uppgår till minst fem prisbasbelopp enligt 2 kap. 6 och 7 §§ socialförsäkringsbalken, ska revisorn vara auktoriserad eller godkänd. Förordning (2010:1726).<p><a name="P13S3"></a></p><a class="paragraf" name="P14"><b>14 §</b></a>   En ansökan om etableringsbidrag ska även innehålla<br />
   1. den ansökande föreningens stadgar,<br />
   2. handlingar som visar vem eller vilka som har rätt att företräda föreningen,<br />
   3. utvecklingsplan för den kvinnoorganisations verksamhet som ansökan avser, samt<br />
   4. uppgift om andelen kvinnor i föreningen eller medlemsföreningarna, avseende den kvinnoorganisation som ansökan avser.<p><a name="P14S2"></a></p>

Tillförlitligheten av uppgiften om andelen kvinnor i föreningen eller medlemsföreningarna, ska intygas av föreningens revisor och, om ansökan avser ett sammanlagt bidragsbelopp som uppgår till minst fem prisbasbelopp enligt 2 kap. 6 och 7 §§ socialförsäkringsbalken från och med det andra bidragsåret, av en auktoriserad eller godkänd revisor.<br />
Förordning (2010:1726).<p><a name="P14S3"></a></p><a class="paragraf" name="P15"><b>15 §</b></a>   En ansökan om verksamhetsbidrag skall även innehålla<br />
   1. den ansökande föreningens eller stiftelsens stadgar,<br />
   2. handlingar som visar vem eller vilka som har rätt att företräda föreningen eller styrelsen,<br />
   3. uppgift, när det gäller en kvinnoorganisations verksamhet, om andelen kvinnor i föreningen eller medlemsföreningarna, avseende den kvinnoorganisation som ansökan avser, samt<br />
   4. uppgift om vilka aktiviteter och för vilket ändamål eller till vilket internationellt utbyte som aktiviteterna syftar.<p><a name="P15S2"></a></p>

Tillförlitligheten av uppgiften om andelen kvinnor i föreningen eller medlemsföreningarna, skall intygas av föreningens revisor.<p><a name="P15S3"></a></p><a class="paragraf" name="P16"><b>16 §</b></a>   Sökanden är skyldig att lämna Jämställdhetsmyndigheten  också andra handlingar och uppgifter som myndigheten begär  för prövning av ansökan. Förordning (2017:938).<p><a name="P16S2"></a></p><a class="paragraf" name="P17"><b>17 §</b></a>   Om den som ansöker om bidrag enligt denna förordning inte lämnar de handlingar och uppgifter som följer av 12-16 §§, skall sökanden ges möjlighet att komplettera ansökan inom en viss tid.<p><a name="P17S2"></a></p><h4 name="Beslut"><a name="Beslut">Beslut</a></h4><p><a name="P17S3"></a></p><a class="paragraf" name="P18"><b>18 §</b></a>   Beslut om bidrag ska avse ett visst bidragsår. Ett  bidragsår för organisationsbidrag och etableringsbidrag avser  ett kalenderår. För verksamhetsbidrag avser ett bidragsår en  tolvmånadersperiod.<p><a name="P18S2"></a></p>

Jämställdhetsmyndigheten fattar beslut om bidrag vid de  tidpunkter som myndigheten bestämmer. Förordning (2017:938).<p><a name="P18S3"></a></p><a class="paragraf" name="P19"><b>19 §</b></a>   Vid bedömningen av organisationsbidragets storlek ska  Jämställdhetsmyndigheten ta hänsyn till antalet medlemmar  eller, när det gäller en sådan kvinnoorganisation som anges i 
2 § 3, till antalet kvinnor i sammanslutningen, och till  verksamhetens omfattning. Hänsyn ska dessutom tas till om  kvinnoorganisationen får annat statligt organisationsbidrag  för sin verksamhet.<p><a name="P19S2"></a></p>

När antalet medlemmar eller kvinnor och verksamhetens  omfattning bedöms, ska hänsyn tas till förhållandena den dag  då den ansökande föreningens senaste verksamhetsår  upphörde. Förordning (2017:938).<p><a name="P19S3"></a></p><a class="paragraf" name="P20"><b>20 §</b></a>   I ett beslut om bidrag skall anges för vilket ändamål bidraget beviljas.<p><a name="P20S2"></a></p>

Medel som beviljats som bidrag för verksamhet som bedrivs av en sådan sammanslutning som avses i 2 § 3 skall hållas åtskilda från den mottagande föreningens övriga medel.<p><a name="P20S3"></a></p>

Ett beslut om bidrag får förenas med villkor.<p><a name="P20S4"></a></p><h4 name="Redovisning"><a name="Redovisning">Redovisning</a></h4><p><a name="P20S5"></a></p><a class="paragraf" name="P21"><b>21 §</b></a>   En förening som har tagit emot  organisationsbidrag eller etableringsbidrag är skyldig att  vid den tidpunkt som angetts i beslutet, eller senast den 1  april året efter det år då beviljat bidrag betalats ut, lämna  Jämställdhetsmyndigheten en ekonomisk redovisning av de  utbetalda medlen och en redovisning av vad medlen har använts  till. En förening eller stiftelse som har tagit emot  verksamhetsbidrag enligt denna förordning är skyldig att  lämna en slutredovisning till Jämställdhetsmyndigheten vid  den tidpunkt som angetts i beslutet eller senast tre månader  efter det att aktiviteterna har slutförts. Redovisningen ska  lämnas på en särskild blankett som Jämställdhetsmyndigheten  tillhandahåller. Redovisningen ska innehålla en ekonomisk  redovisning och en redogörelse för vad medlen använts till.<p><a name="P21S2"></a></p>

En förening eller stiftelse som har tagit emot  etableringsbidrag eller verksamhetsbidrag ska även inom samma  tid som anges i första stycket lämna Jämställdhetsmyndigheten  en redogörelse för de resultat som uppnåtts och hur de  förhåller sig till det ändamål som bidraget beviljats för.<p><a name="P21S3"></a></p>

Föreningens eller stiftelsens revisor ska intyga att den  ekonomiska redovisningen är tillförlitlig, räkenskaperna  rättvisande samt att tillämpliga föreskrifter och villkor  m.m. har följts. Om det bidrag som har tagits emot uppgått  till minst fem prisbasbelopp enligt 2 kap. 6 och 7 §§  socialförsäkringsbalken ska detta göras av en auktoriserad  eller godkänd revisor. Förordning (2017:938).<p><a name="P21S4"></a></p><a class="paragraf" name="P22"><b>22 §</b></a>   En förening eller stiftelse som har tagit emot bidrag  enligt denna förordning är även skyldig att, på begäran av  Jämställdhetsmyndigheten lämna myndigheten det underlag som  behövs för granskningen av redovisningen.  Förordning (2017:938).<p><a name="P22S2"></a></p><a class="paragraf" name="P23"><b>23 §</b></a>   Jämställdhetsmyndigheten ska i sin årsredovisning lämna  en samlad redovisning av vilka som har fått bidrag, med vilka  belopp och för vilka ändamål. Jämställdhetsmyndigheten ska  dessutom senast den 1 juni varje år till regeringen lämna en  sammanfattande redogörelse för vad bidragen har använts till  och, om möjligt, en bedömning av statsbidragets effekter i  förhållande till syftena med bidraget. Förordning (2017:938).<p><a name="P23S2"></a></p><h4 name="Utbetalning"><a name="Utbetalning">Utbetalning</a></h4><p><a name="P23S3"></a></p><a class="paragraf" name="P24"><b>24 §</b></a>   Ett beviljat organisationsbidrag eller etableringsbidrag betalas ut till den förening som beviljats bidraget vid två tillfällen under bidragsåret, vardera gången med hälften av det beviljade bidraget. För ett organisationsbidrag eller ett etableringsbidrag upp till och med fem prisbasbelopp enligt 2 kap. 6 och 7 §§ socialförsäkringsbalken görs endast en utbetalning.<p><a name="P24S2"></a></p>

Ett beviljat verksamhetsbidrag betalas ut vid ett tillfälle under bidragsåret till den förening eller stiftelse som beviljats bidraget. Förordning (2010:1726).<p><a name="P24S3"></a></p><h4 name="Återbetalning"><a name="Återbetalning">Återbetalning</a></h4><p><a name="P24S4"></a></p><a class="paragraf" name="P25"><b>25 §</b></a>   Jämställdhetsmyndigheten får besluta att helt eller  delvis kräva tillbaka ett bidrag<br />
   1. om mottagaren av bidraget genom att lämna oriktiga  uppgifter eller på annat sätt har förorsakat att bidrag har  lämnats felaktigt eller med för högt belopp eller att  bidraget av annat skäl lämnats felaktigt eller med för högt  belopp och mottagaren borde ha insett detta,<br />
   2. om bidraget inte används för det ändamål det har beviljats  för,<br />
   3. om föreningen eller stiftelsen inte lämnar sådana  handlingar och underlag som avses i 21 och 22 §§, eller<br />
   4. om villkor i beslutet inte har följts.<br />
Förordning (2017:938).<p><a name="P25S2"></a></p><h4 name="Överklagande"><a name="Överklagande">Överklagande</a></h4><p><a name="P25S3"></a></p><a class="paragraf" name="P26"><b>26 §</b></a>   Beslut enligt denna förordning får inte överklagas.<p><a name="P26S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P26S3"></a></p><a class="paragraf" name="P27"><b>27 §</b></a>   Jämställdhetsmyndigheten får meddela de föreskrifter som  behövs för verkställigheten av denna förordning.<br />
Förordning (2017:938).<p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2005:1089<br />
   1. Denna förordning träder i kraft den 1 januari 2006 då förordningen (1982:865) om statsbidrag till kvinnoorganisationernas centrala verksamhet skall upphöra att gälla.<br />
   2. Ansökningar om organisationsbidrag och etableringsbidrag för bidragsåret 2006 skall ha kommit in till delegationen senast den 1 mars 2006 eller den senare tidpunkt som delegationen beslutat.<br />
   3. Ansökningar enligt den upphävda förordningen som kommit in till Regeringskansliet före den 1 januari 2006 men ännu inte avgjorts handläggs enligt den nya förordningen. Härvid skall en ansökan om grundbidrag och rörligt bidrag enligt den upphävda förordningen handläggas som en ansökan om organisationsbidrag eller etableringsbidrag respektive verksamhetsbidrag enligt den nya förordningen. Ansökningar från riksdagspartiers kvinnoorganisationer skall dock inte handläggas enligt den nya förordningen.<p><a name="P27S2"></a></p>

2007:1138<br />
   1. Denna förordning träder i kraft den 1 februari 2008.<br />
   2. Bestämmelsen i 23 § tillämpas i fråga om årsredovisningen första gången 2009.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>