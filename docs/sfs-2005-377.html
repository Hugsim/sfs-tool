<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2005:377) om straff för marknadsmissbruk vid handel med finansiella instrument - SFS sfs-2005-377</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2005:377) om straff för marknadsmissbruk vid handel med finansiella instrument</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2005:377</span> •
                <span><strong>Utfärdad:</strong> 2005-06-02</span>
            </div>
        </header>

        <main class="law-content">
            <h2>Lag (2005:377) om straff för marknadsmissbruk vid handel med finansiella instrument</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2005:377<br />

<b>Departement/myndighet</b>:   
Finansdepartementet FMA V <br />  

<b>Utfärdad</b>:   
2005-06-02 <br />  


<b>Ändrad</b>:   
t.o.m. SFS 2016:718<br />  

<b>Upphävd</b>: 
2017-02-01<br />

<b>Författningen har upphävts genom</b>: 
SFS 2016:1307<br />


<b>Ändringsregister</b>:   
<a href="http://rkrattsbaser.gov.se/sfsr?bet=2005:377">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2005:377">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Definitioner"><a name="Definitioner">Definitioner</a></h4><p><a name="S2"></a></p><a class="paragraf" name="P1"><b>1 §</b></a>   I denna lag förstås med<br />
   1. insiderinformation: information om en icke offentliggjord eller inte allmänt känd omständighet som är ägnad att väsentligt påverka priset på finansiella instrument,<br />
   2. handel på värdepappersmarknaden: handel på en reglerad marknad eller någon annan organiserad marknadsplats eller handel med eller genom någon som yrkesmässigt bedriver sådan verksamhet som avses i 2 kap. 1 § lagen (2007:528) om värdepappersmarknaden,<br />
   3. finansiellt instrument: det som anges i 1 kap. 4 § första stycket 1 lagen om värdepappersmarknaden, och<br />
   4. reglerad marknad: det som anges i 1 kap. 5 § 20 lagen om värdepappersmarknaden. <i>Lag (2007:564)</i>.<p><a name="P1S2"></a></p><h4 name="Insiderbrotten"><a name="Insiderbrotten">Insiderbrotten</a></h4><p><a name="P1S3"></a></p><a class="paragraf" name="P2"><b>2 §</b></a>   Den som får insiderinformation och som för egen eller någon annans räkning, genom handel på värdepappersmarknaden, förvärvar eller avyttrar sådana finansiella instrument som informationen rör döms för insiderbrott till fängelse i högst två år. Detsamma skall gälla den som får insiderinformation och som med råd eller på annat sådant sätt föranleder någon annan att förvärva eller avyttra finansiella instrument som informationen rör genom handel på värdepappersmarknaden.<p><a name="P2S2"></a></p>

Är brott som avses i första stycket ringa, döms för insiderförseelse till böter eller fängelse i högst sex månader.<br />
Är brottet med hänsyn till affärens omfattning och övriga omständigheter grovt, döms för grovt insiderbrott till fängelse i lägst sex månader och högst fyra år.<p><a name="P2S3"></a></p>

Första och andra styckena tillämpas också på den som har insiderinformation som består i vetskap om egen brottslig verksamhet.<p><a name="P2S4"></a></p><a class="paragraf" name="P3"><b>3 §</b></a>   Den som av oaktsamhet begår en gärning som avses i 2 § döms för vårdslöst insiderförfarande till böter eller fängelse i högst ett år. Om gärningen är ringa, döms inte till ansvar.<p><a name="P3S2"></a></p><a class="paragraf" name="P4"><b>4 §</b></a>   För försök till insiderbrott samt för försök eller förberedelse till grovt insiderbrott döms till ansvar enligt 23 kap. brottsbalken. <i>Lag (2011:516)</i>.<p><a name="P4S2"></a></p><a class="paragraf" name="P5"><b>5 §</b></a>   Trots bestämmelserna i 2-4 §§ får<br />
   1. befattningshavare hos företag som driver värdepappersrörelse med stöd av 2 kap. 1 § eller 4 kap. 1 eller 2 § lagen
(2007:528) om värdepappersmarknaden fullgöra uppdrag som lämnats företaget att förvärva eller avyttra finansiella instrument samt, utan att använda insiderinformation, fullgöra verksamhet som följer av avtal om att upprätthålla en marknad i ett eller flera finansiella instrument eller att fullgöra uppdrag om rådgivning eller förvaltning,<br />
   2. finansiellt instrument förvärvas när insiderinformationen är ägnad att sänka priset på instrumentet och avyttras när informationen är ägnad att höja priset på instrumentet,<br />
   3. uppgifter fullgöras som någon har på grund av vad som föreskrivits i lag eller annan författning,<br />
   4. aktier i ett aktiebolag eller ett europabolag förvärvas för en fysisk eller juridisk persons räkning, om insiderinformationen endast utgörs av information om en åtgärd som syftar till och är ägnad att leda till ett offentligt erbjudande av den personen till en vidare krets om förvärv av aktier i bolaget,<br />
   5. den som innehar en option som har ett ekonomiskt värde vid löptidens slut avyttra optionen eller utnyttja den enligt dess villkor,<br />
   6. den som utfärdar en option i samband med lösen avyttra eller förvärva den underliggande tillgång som optionen avser,<br />
   7. ingångna terminskontrakt fullgöras på slutdagen,<br />
   8. den som innehar en tilldelad emissionsrätt eller inlösenrätt som har ett ekonomiskt värde avyttra rätten eller utnyttja den enligt dess villkor,<br />
   9. andra finansiella instrument än aktier förvärvas eller avyttras, om förvärvet eller avyttringen sker utan att insiderinformation används.<p><a name="P5S2"></a></p>

Det som föreskrivs om aktie i första stycket 4 och 9 skall också tillämpas på aktierelaterade finansiella instrument såsom teckningsrätt, interimsbevis, optionsbevis, konvertibelt skuldebrev, skuldebrev förenat med optionsrätt till nyteckning, vinstandelsbevis, aktieoption och aktietermin. <i>Lag (2007:564)</i>.<p><a name="P5S3"></a></p><a class="paragraf" name="P6"><b>6 §</b></a>   Bestämmelserna i 2-5 §§ skall även tillämpas på förfaranden enligt dessa bestämmelser som inte utgör eller föranleder handel på värdepappersmarknaden, om förfarandena avser finansiella instrument<br />
   1. som är upptagna till handel på en reglerad marknad,<br />
   2. för vilka en ansökan om upptagande till handel enligt 1 har lämnats in, eller<br />
   3. vilkas värde är beroende av ett finansiellt instrument enligt 1 eller 2. <i>Lag (2007:564)</i>.<p><a name="P6S2"></a></p><a class="paragraf" name="P7"><b>7 §</b></a>   Den som uppsåtligen röjer information som han eller hon inser eller borde inse är insiderinformation döms, utom i de fall då röjandet sker som ett normalt led i fullgörande av tjänst, verksamhet eller åliggande, för obehörigt röjande av insiderinformation till böter eller fängelse i högst ett år.<p><a name="P7S2"></a></p>

Om informationen blir allmänt känd samtidigt med att den röjs, döms inte till ansvar.<p><a name="P7S3"></a></p><h4 name="Otillbörlig marknadspåverkan"><a name="Otillbörlig marknadspåverkan">Otillbörlig marknadspåverkan</a></h4><p><a name="P7S4"></a></p><a class="paragraf" name="P8"><b>8 §</b></a>   Den som vid handel på värdepappersmarknaden eller annars förfar på ett sätt som han eller hon inser är ägnat att otillbörligen påverka marknadspriset eller andra villkor för handeln med finansiella instrument eller på annat sätt vilseleda köpare eller säljare av sådana instrument, döms för otillbörlig marknadspåverkan till fängelse i högst två år eller, om brottet är ringa, till böter eller fängelse i högst sex månader. Är brottet med hänsyn till omfattningen av marknadspåverkan eller övriga omständigheter att anse som grovt, skall dömas till fängelse i lägst sex månader och högst fyra år.<p><a name="P8S2"></a></p>

För otillbörlig marknadspåverkan döms också den som vid handel på värdepappersmarknaden eller annars förfar på ett sätt som han eller hon borde inse är ägnat att påverka eller vilseleda på sätt som anges i första stycket. I dessa fall döms till böter eller fängelse i högst ett år. Om gärningen är ringa döms inte till ansvar.<p><a name="P8S3"></a></p><h4 name="Undantag"><a name="Undantag">Undantag</a></h4><p><a name="P8S4"></a></p><a class="paragraf" name="P9"><b>9 §</b></a>   Bestämmelserna i 2-8 §§ ska inte tillämpas på handel med  egna aktier i återköpsprogram eller på stabilisering av  värdepapper, förutsatt att handeln utförs i enlighet med  artikel 5 i Europaparlamentets och rådets förordning (EU) nr 
596/2014 av den 16 april 2014 om marknadsmissbruk 
(marknadsmissbruksförordning) och om upphävande av  Europaparlamentets och rådets direktiv 2003/6/EG och  kommissionens direktiv 2003/124/EG, 2003/125/EG och 
2004/72/EG, i den ursprungliga lydelsen. <i>Lag (2016:718)</i>.<p><a name="P9S2"></a></p><a class="paragraf" name="P9a"><b>9 a §</b></a>   Bestämmelserna i 2-8 §§ ska inte tillämpas vid handel med sådana finansiella instrument som omfattas av artiklarna 3 och 5 i Europaparlamentets och rådets förordning (EU) nr 1227/2011 av den 25 oktober 2011 om integritet och öppenhet på grossistmarknaderna för energi. <i>Lag (2013:386)</i>.<p><a name="P9aS2"></a></p><h4 name="Rapporteringsskyldighet"><a name="Rapporteringsskyldighet">Rapporteringsskyldighet</a></h4><p><a name="P9aS3"></a></p><a class="paragraf" name="P10"><b>10 §</b></a>   Värdepappersinstitut och börser enligt lagen (2007:528) om värdepappersmarknaden och sådana utländska företag som har tillstånd enligt samma lag att driva en reglerad marknad från filial i Sverige samt kreditinstitut enligt lagen (2004:297) om bank- och finansieringsrörelse skall snarast rapportera till Finansinspektionen, om det kan antas att en transaktion utgör eller har samband med insiderbrott eller otillbörlig marknadspåverkan. Inspektionen skall snarast överlämna uppgifterna till åklagare. <i>Lag (2007:564)</i>.<p><a name="P10S2"></a></p><a class="paragraf" name="P11"><b>11 §</b></a>   Ett företag som har rapporterat enligt 10 § får inte röja för kunden eller någon utomstående att rapportering har skett.<br />
Detsamma gäller ledamöterna i företagets styrelse och företagets anställda.<p><a name="P11S2"></a></p><a class="paragraf" name="P12"><b>12 §</b></a>   Ett företag som har rapporterat enligt 10 § får inte göras ansvarigt för att ha åsidosatt någon tystnadsplikt, om företaget hade anledning att räkna med att rapportering borde ske. Detsamma gäller en styrelseledamot eller en anställd som har lämnat uppgifter för företagets räkning.<p><a name="P12S2"></a></p><a class="paragraf" name="P13"><b>13 §</b></a>   Till böter döms den som uppsåtligen eller av grov oaktsamhet åsidosätter rapporteringsskyldigheten enligt 10 §
eller bryter mot meddelandeförbudet i 11 §.<p><a name="P13S2"></a></p><h4 name="Gemensam bestämmelse"><a name="Gemensam bestämmelse">Gemensam bestämmelse</a></h4><p><a name="P13S3"></a></p><a class="paragraf" name="P14"><b>14 §</b></a>   Ansvar enligt denna lag skall inte dömas ut vid affärer som genomförs för Sveriges riksbanks eller Riksgäldskontorets räkning.<p><a name="P14S2"></a></p>

Bestämmelserna i denna lag tillämpas inte heller i den utsträckning det skulle strida mot bestämmelserna om tryck- och yttrandefrihet i tryckfrihetsförordningen eller yttrandefrihetsgrundlagen.<p><a name="P14S3"></a></p><h4 name="Förverkande"><a name="Förverkande">Förverkande</a></h4><p><a name="P14S4"></a></p><a class="paragraf" name="P15"><b>15 §</b></a>   Utbyte av brott enligt 2-8 §§ skall förklaras förverkat, om det inte är uppenbart oskäligt.<p><a name="P15S2"></a></p><h4 name="Tillsynsåtgärder m.m."><a name="Tillsynsåtgärder m.m.">Tillsynsåtgärder m.m.</a></h4><p><a name="P15S3"></a></p><a class="paragraf" name="P16"><b>16 §</b></a>   Finansinspektionen övervakar att denna lag följs.<p><a name="P16S2"></a></p>

I 6 kap. 1 a § lagen (1991:980) om handel med finansiella instrument finns bestämmelser om rätt för Finansinspektionen att få de uppgifter som inspektionen behöver för att fullgöra sin övervakning.<p><a name="P16S3"></a></p><a class="paragraf" name="P17"><b>17 §</b></a>   Finansinspektionen ska i sin tillsynsverksamhet samarbeta och utbyta information med utländska behöriga myndigheter och Europeiska värdepappers- och marknadsmyndigheten i den utsträckning som följer av Europaparlamentets och rådets direktiv 2003/6/EG av den 28 januari 2003 om insiderhandel och otillbörlig marknadspåverkan (marknadsmissbruk), ändrat genom Europaparlamentets och rådets direktiv 2010/78/EU.<br /><i>Lag (2012:194)</i>.<p><a name="P17S2"></a></p><a class="paragraf" name="P17a"><b>17 a §</b></a>   Finansinspektionen ska inom ramen för sin befogenhet, efter begäran från en utländsk myndighet som har behörighet att utöva tillsyn motsvarande den tillsyn som inspektionen utövar enligt denna lag, lämna eller kontrollera information som behövs för att den utländska myndigheten ska kunna utöva sin tillsyn. Detta gäller dock bara i den utsträckning det följer av ett avtal om samarbete som Finansinspektionen, med stöd av regeringens bemyndigande, har ingått med den utländska myndigheten.<p><a name="P17aS2"></a></p>

Om en begäran avser rättslig hjälp i brottmål, gäller i stället lagen (2000:562) om internationell rättslig hjälp i brottmål. <i>Lag (2010:1862)</i>.<p><a name="P17aS3"></a></p><a class="paragraf" name="P17b"><b>17 b §</b></a>   Finansinspektionen får hänskjuta frågor som rör ett förfarande av en annan behörig myndighet inom EES till Europeiska värdepappers- och marknadsmyndigheten för tvistlösning i de fall som framgår av artikel 16.2 och 16.4 i direktiv 2003/6/EG. <i>Lag (2012:194)</i>.<p><a name="P17bS2"></a></p><a class="paragraf" name="P18"><b>18 §</b></a>   Finansinspektionen skall fortlöpande bedöma om den praxis som tilllämpas vid handel på reglerade marknader i Sverige är godtagbar och offentliggöra sina beslut om godtagande av praxis. <i>Lag (2007:564)</i>.<p><a name="P18S2"></a></p><a class="paragraf" name="P19"><b>19 §</b></a>   Finansinspektionen skall anmäla till åklagare när det finns anledning att anta att ett brott enligt denna lag har begåtts.<p><a name="P19S2"></a></p><a class="paragraf" name="P20"><b>20 §</b></a>   För att bekosta Finansinspektionens övervakning enligt denna lag skall de institut som står under inspektionens tillsyn betala årliga avgifter. Regeringen får meddela föreskrifter om sådana avgifter.<p><a name="P20S2"></a></p><br /><h3 name="overgang"><a name="overgang">Övergångsbestämmelser</a></h3>
2005:377<br />
   1. Denna lag träder i kraft den 1 juli 2005.<br />
   2. Genom lagen upphävs insiderstrafflagen (2000:1086).<br />
   3. I fråga om gärningar som har företagits före ikraftträdandet tillämpas insiderstrafflagen. Om en bedömning enligt den nya lagen leder till frihet från straff eller till lindrigare straff, tillämpas dock den lagen.<br />
   4. Rapporteringsskyldigheten enligt 10 § omfattar inte transaktioner som har skett före ikraftträdandet.<p><a name="P20S2"></a></p>

2013:386<br />
   1. Denna lag träder i kraft den 29 juni 2013.<br />
   2. Äldre föreskrifter gäller i fråga om gärningar som har företagits före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>