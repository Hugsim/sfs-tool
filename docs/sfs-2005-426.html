<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2005:426) om arbetstid m.m. för flygpersonal inom civilflyget - SFS sfs-2005-426</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2005:426) om arbetstid m.m. för flygpersonal inom civilflyget</h1>
            <div class="meta-info">
                <span><strong>SFS:</strong> 2005:426</span> •
                <span><strong>Utfärdad:</strong> 2005-06-02</span>
            </div>
        </header>

        <main class="law-content">
            <h2>Lag (2005:426) om arbetstid m.m. för flygpersonal inom civilflyget</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2005:426<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
2005-06-02 <br />  


<b>Ändrad</b>:   
t.o.m. SFS 2014:740<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2005:426">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2005:426">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om årsarbetstiden och om lediga dagar på stationeringsorten för flygpersonal inom civilflyget.<p><a name="P1S2"></a></p>

I övrigt gäller bestämmelserna i arbetstidslagen (1982:673) för sådan personal.<p><a name="P1S3"></a></p><h4 name="Definitioner"><a name="Definitioner">Definitioner</a></h4><p><a name="P1S4"></a></p><a class="paragraf" name="P2"><b>2 §</b></a>   I denna lag avses med<p><a name="P2S2"></a></p>

flygpersonal inom civilflyget: besättningsmedlemmar som på grund av anställning tjänstgör ombord på ett civilt luftfartyg,<br />
blocktid: tiden från det att ett luftfartyg lämnar sin parkeringsplats för att lyfta till dess att det står still på anvisad parkeringsplats och alla motorer står stilla,<br />
beredskapstjänst: tid under vilken besättningsmedlemmen är skyldig att hålla sig beredd att med kort varsel infinna sig på plats för flygtjänstgöring,<br />
stationeringsort: den ort där besättningsmedlemmen vanligtvis börjar och avslutar en tjänstgöringsperiod eller serie av tjänstgöringsperioder och där arbetsgivaren under normala förhållanden inte ansvarar för inkvartering av besättningsmedlemmen,<br />
ledig dag: en period om tjugofyra timmar från klockan 00.00 till 24.00 på stationeringsorten utan tjänstgöring eller beredskapstjänst,<br />
flygarbetstidsdirektivet: rådets direktiv 2000/79/EG av den 27 november 2000 om genomförande av det europeiska avtal om arbetstidens förläggning för flygpersonal inom civilflyget som har ingåtts mellan Association of European Airlines (AEA), Europeiska transportarbetarfederationen (ETF), European Cockpit Association (ECA), European Regions Airline Association (ERA)
och International Air Carrier Association (IACA).<p><a name="P2S3"></a></p><h4 name="Avvikelser genom avtal"><a name="Avvikelser genom avtal">Avvikelser genom avtal</a></h4><p><a name="P2S4"></a></p><a class="paragraf" name="P3"><b>3 §</b></a>   Genom kollektivavtal som har slutits eller godkänts av en central arbetstagarorganisation får avvikelser göras från 4 och 5 §§. En arbetsgivare, som är bunden av sådant kollektivavtal får tillämpa avtalet även på en arbetstagare som inte är medlem av den avtalsslutande arbetstagarorganisationen, under förutsättning att arbetstagaren sysselsätts i arbete som avses med avtalet och inte omfattas av annat tillämpligt kollektivavtal.<p><a name="P3S2"></a></p>

Avvikelser enligt första stycket får göras endast under förutsättning att de inte innebär att mindre fördelaktiga villkor skall tillämpas för arbetstagarna än som följer av flygarbetstidsdirektivet. Ett avtal är ogiltigt i den utsträckning det innebär att mindre förmånliga villkor skall tillämpas för arbetstagarna än som följer av direktivet.<p><a name="P3S3"></a></p><h4 name="Begränsning av årsarbetstiden"><a name="Begränsning av årsarbetstiden">Begränsning av årsarbetstiden</a></h4><p><a name="P3S4"></a></p><a class="paragraf" name="P4"><b>4 §</b></a>   Den sammanlagda arbetstiden inklusive viss beredskapstjänst får uppgå till högst 2 000 timmar under ett år. Av denna tid får högst 900 timmar utgöras av blocktid. Årsarbetstiden inklusive beredskapstjänst skall så långt det är möjligt spridas jämnt över det år under vilket årsarbetstiden beräknas.<p><a name="P4S2"></a></p>

Regeringen eller den myndighet regeringen bestämmer får meddela närmare föreskrifter om hur beredskapstjänst skall beaktas vid beräkningen av årsarbetstiden.<p><a name="P4S3"></a></p><h4 name="Ledighet på stationeringsorten"><a name="Ledighet på stationeringsorten">Ledighet på stationeringsorten</a></h4><p><a name="P4S4"></a></p><a class="paragraf" name="P5"><b>5 §</b></a>   En besättningsmedlem har på stationeringsorten rätt till minst sju lediga dagar per kalendermånad och minst 96 lediga dagar per kalenderår. Dessa lediga dagar skall av arbetsgivaren meddelas i förväg och kan innefatta de viloperioder som följer av lag eller avtal.<p><a name="P5S2"></a></p>

Första stycket skall inte påverka rätten till årlig betald semester enligt semesterlagen (1977:480) eller avtal.<p><a name="P5S3"></a></p><h4 name="Tillsyn"><a name="Tillsyn">Tillsyn</a></h4><p><a name="P5S4"></a></p><a class="paragraf" name="P6"><b>6 §</b></a>   Transportstyrelsen ska se till att denna lag följs och har rätt att på begäran få de upplysningar och handlingar som behövs för tillsynen.<p><a name="P6S2"></a></p>

För att utöva tillsynen har Transportstyrelsen rätt att komma in på arbetsställena. Polismyndigheten ska då lämna den handräckning som behövs. <i>Lag (2014:740)</i>.<p><a name="P6S3"></a></p><a class="paragraf" name="P7"><b>7 §</b></a>   Transportstyrelsen får meddela de förelägganden eller förbud som behövs för att denna lag ska följas. Ett beslut om föreläggande eller förbud får förenas med vite. Ett sådant föreläggande eller förbud får riktas även mot staten som arbetsgivare. <i>Lag (2013:613)</i>.<p><a name="P7S2"></a></p><h4 name="Överklagande"><a name="Överklagande">Överklagande</a></h4><p><a name="P7S3"></a></p><a class="paragraf" name="P8"><b>8 §</b></a>   Transportstyrelsens beslut enligt 7 § får överklagas hos allmän förvaltningsdomstol.<p><a name="P8S2"></a></p>

Prövningstillstånd krävs vid överklagande till kammarrätten.<p><a name="P8S3"></a></p>

Transportstyrelsen får förordna att dess beslut ska gälla omedelbart. <i>Lag (2010:1571)</i>.<p><a name="P8S4"></a></p><h4 name="Påföljder m.m."><a name="Påföljder m.m.">Påföljder m.m.</a></h4><p><a name="P8S5"></a></p><a class="paragraf" name="P9"><b>9 §</b></a>   Till böter eller fängelse i högst ett år döms den arbetsgivare som uppsåtligen eller av oaktsamhet bryter mot ett föreläggande eller ett förbud som har meddelats med stöd av 7 §. Detta gäller dock inte om föreläggandet eller förbudet har förenats med vite.<p><a name="P9S2"></a></p><a class="paragraf" name="P10"><b>10 §</b></a>   Om en arbetsgivare har överträtt 4 § utan att ha stöd i kollektivavtal enligt 3 §, ska en sanktionsavgift tas ut.<br />
Avgiften ska tas ut även om överträdelsen inte skett uppsåtligen eller av oaktsamhet.<p><a name="P10S2"></a></p>

Avgiften utgör för varje timme otillåten arbetstid och för varje arbetstagare som har anlitats i strid mot 4 §, en procent av det prisbasbelopp enligt 2 kap. 6 och 7 §§
socialförsäkringsbalken som gällde vid den tidpunkt då överträdelsen skedde.<p><a name="P10S3"></a></p>

Avgiften tillfaller staten. <i>Lag (2013:613)</i>.<p><a name="P10S4"></a></p>

10 a § Någon sanktionsavgift ska inte tas ut för en gärning som omfattas av ett föreläggande eller förbud enligt 7 §.<br /><i>Lag (2013:613)</i>.<p><a name="P10S5"></a></p>

10 b § Sanktionsavgiften ska tas ut av den fysiska eller juridiska person som drev den verksamhet där överträdelsen skedde.<p><a name="P10S6"></a></p>

Avgiften får sättas ned helt eller delvis om överträdelsen är ringa eller ursäktlig eller om det annars med hänsyn till omständigheterna skulle vara oskäligt att ta ut avgiften.<br /><i>Lag (2013:613)</i>.<p><a name="P10S7"></a></p>

10 c § Transportstyrelsen prövar genom avgiftsföreläggande frågor om sanktionsavgifter.<p><a name="P10S8"></a></p>

Avgiftsföreläggande innebär att den som bedöms vara ansvarig enligt 10 b § för en överträdelse föreläggs att godkänna avgiften omedelbart eller inom viss tid.<p><a name="P10S9"></a></p>

När föreläggandet har godkänts, gäller det som domstols lagakraftvunna avgörande om att avgift ska tas ut. Ett godkännande som görs efter det att den tid som angetts i föreläggandet har gått ut är dock utan verkan. Om avgiftsföreläggandet inte har godkänts inom utsatt tid, får Transportstyrelsen ansöka hos den förvaltningsrätt inom vars domkrets avgiftsföreläggandet har utfärdats, om att avgift ska tas ut.<p><a name="P10S10"></a></p>

Prövningstillstånd krävs vid överklagande till kammarrätten. <i>Lag (2013:613)</i>.<p><a name="P10S11"></a></p>

10 d § En sanktionsavgift får tas ut bara om ansökan har delgetts den som avgiftsföreläggandet riktas mot inom fem år från den tidpunkt då överträdelsen skedde.<p><a name="P10S12"></a></p>

Ett beslut om att avgift ska tas ut ska genast sändas till länsstyrelsen. Avgiften ska betalas till länsstyrelsen inom två månader från det att beslutet vann laga kraft. En upplysning om detta ska tas in i beslutet.<p><a name="P10S13"></a></p>

Om avgiften inte betalas inom den tid som anges i andra stycket, ska dröjsmålsavgift tas ut enligt lagen (1997:484)
om dröjsmålsavgift. Den obetalda avgiften och dröjsmålsavgiften ska lämnas för indrivning enligt lagen
(1993:891) om indrivning av statliga fordringar m.m.<p><a name="P10S14"></a></p>

En beslutad avgift bortfaller om verkställighet inte har skett inom fem år från det att avgörandet vann laga kraft.<br /><i>Lag (2013:613)</i>.<p><a name="P10S15"></a></p><a class="paragraf" name="P11"><b>11 §</b></a>   En arbetsgivare som tillämpar sådana bestämmelser i ett kollektivavtal som strider mot 3 § andra stycket skall betala skadestånd för den förlust som uppkommer och för den kränkning som har skett.<p><a name="P11S2"></a></p>

Om det är skäligt, kan skadeståndet sättas ned eller helt falla bort.<p><a name="P11S3"></a></p><a class="paragraf" name="P12"><b>12 §</b></a>   För en arbetsgivare som inte fullgör sina förpliktelser enligt kollektivavtal som avses i 3 §, gäller vad som föreskrivs i avtalet eller i lagen (1976:580) om medbestämmande i arbetslivet.<p><a name="P12S2"></a></p><a class="paragraf" name="P13"><b>13 §</b></a>   Regeringen eller den myndighet som regeringen bestämmer får meddela föreskrifter om avgifter för tillsyn enligt denna lag. <i>Lag (2010:1571)</i>.<p><a name="P13S2"></a></p><br /><h3 name="overgang"><a name="overgang">Övergångsbestämmelser</a></h3>
2008:300<br />
   1. Denna lag träder i kraft den 1 juli 2008.<br />
   2. För beslut som meddelats av Arbetsmiljöverket före den 1 juli 2008 gäller 8 § i sin äldre lydelse.<p><a name="P13S2"></a></p>

2010:1571<p><a name="P13S3"></a></p>

Denna lag träder i kraft den 1 januari 2011. Vid tillämpning av 7 a § förvaltningsprocesslagen (1971:291) ska Transportstyrelsen vara den enskildes motpart.<p><a name="P13S4"></a></p>

2013:613<br />
      1. Denna lag träder i kraft den 1 juli 2014.<br />
      2. Äldre föreskrifter gäller fortfarande för överträdelser som har skett före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>