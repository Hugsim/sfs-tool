<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2005:552) om införande av aktiebolagslagen (2005:551)
 - SFS sfs-2005-552</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2005:552) om införande av aktiebolagslagen (2005:551)
</h1>
            <div class="meta-info">
                <span><strong>SFS:</strong> 2005:552</span> •
                <span><strong>Utfärdad:</strong> 2005-06-16</span>
            </div>
        </header>

        <main class="law-content">
            <h2>Lag (2005:552) om införande av aktiebolagslagen (2005:551)
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2005:552<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2005-06-16 <br />  


<b>Ändrad</b>:   
t.o.m. SFS 2005:560<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2005:552">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2005:552">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Aktiebolagslagen (2005:551) träder i kraft den 1 januari 2006. Detsamma gäller denna lag utom 17 §, som träder i kraft den dag som regeringen bestämmer.<p><a name="P1S2"></a></p><a class="paragraf" name="P2"><b>2 §</b></a>   Genom denna lag upphävs<br />
   1. aktiebolagslagen (1975:1385), och<br />
   2. lagen (1975:1386) om införande av aktiebolagslagen
(1975:1385).<p><a name="P2S2"></a></p><a class="paragraf" name="P3"><b>3 §</b></a>   Om det i lag eller någon annan författning förekommer hänvisning till en föreskrift som har ersatts genom en bestämmelse i aktiebolagslagen (2005:551) eller denna lag, tillämpas i stället den nya bestämmelsen.<p><a name="P3S2"></a></p><a class="paragraf" name="P4"><b>4 §</b></a>   För bolag som har bildats före den 1 januari 2006 gäller aktiebolagslagen (2005:551) med nedan angivna undantag.<p><a name="P4S2"></a></p><a class="paragraf" name="P5"><b>5 §</b></a>   I fråga om registrering av aktiebolag som har bildats innan aktiebolagslagen (2005:551) har trätt i kraft gäller äldre bestämmelser.<p><a name="P5S2"></a></p><a class="paragraf" name="P6"><b>6 §</b></a>   Föreskrifter i bolagsordningen om aktiers nominella belopp skall tas bort senast i samband med att bolaget första gången efter den 1 januari 2006 beslutar om annan ändring i bolagsordningen. När en sådan föreskrift tas bort, skall samtidigt uppgift om antalet aktier i bolaget tas in i bolagsordningen.<p><a name="P6S2"></a></p><a class="paragraf" name="P7"><b>7 §</b></a>   Innehåller bolagsordningen vid utgången av år 2005 förbehåll som avses i 3 kap. 3 § aktiebolagslagen (1975:1385), gäller förbehållet även om det avviker från 4 kap. 28 §
aktiebolagslagen (2005:551).<p><a name="P7S2"></a></p><a class="paragraf" name="P8"><b>8 §</b></a>   Om det i bolaget finns aktier, vilkas röstvärde överstiger tio gånger röstvärdet för aktier av annat slag, får bolaget ge ut nya aktier med de röstvärden som redan utgivna aktier har.<p><a name="P8S2"></a></p><a class="paragraf" name="P9"><b>9 §</b></a>   Vad som sägs i 5 kap. 5 § första stycket 2 aktiebolagslagen
(2005:551) om angivande av aktieägares person- eller organisationsnummer gäller inte om aktieägaren har förts in i aktieboken före utgången av år 2005.<p><a name="P9S2"></a></p>

I fråga om aktiebolag som har bildats före utgången av år 2005 behöver uppgift enligt 5 kap. 5 § första stycket 4 aktiebolagslagen om huruvida aktiebrev har utfärdats lämnas endast om aktiebrev har utfärdats efter lagens ikraftträdande.<p><a name="P9S3"></a></p><a class="paragraf" name="P10"><b>10 §</b></a>   Bestämmelserna i 6 kap. 2 § aktiebolagslagen (2005:551) om angivande av bolagets organisationsnummer och bolagskategori och om aktieägarens personnummer, organisationsnummer eller annat identifieringsnummer gäller inte aktiebrev som har lämnats ut före utgången av år 2005.<p><a name="P10S2"></a></p><a class="paragraf" name="P11"><b>11 §</b></a>   Bestämmelserna i lagen (1944:705) om aktiebolag om verkan av att aktiebrev ställts till innehavaren gäller fortfarande i fråga om aktiebrev utfärdade för aktier som har getts ut före utgången av år 1976.<p><a name="P11S2"></a></p>

Den som innehar ett aktiebrev och enligt bolagets anteckning på brevet är införd som ägare i aktieboken skall, även om införingen har skett före utgången av år 1976, likställas med den som enligt 13 § andra stycket lagen (1936:81) om skuldebrev förmodas ha rätt att göra skuldebrevet gällande, om ett förvärv från honom eller henne sker efter den nämnda tidpunkten.<p><a name="P11S3"></a></p><a class="paragraf" name="P12"><b>12 §</b></a>   Vid registrering och verkställande av ett bolagsstämmobeslut som har fattats före ikraftträdandet av aktiebolagslagen (2005:551) samt vid talan mot ett sådant beslut gäller äldre bestämmelser eller, såvitt gäller sådana beslut som avses i 16 kap. aktiebolagslagen, bestämmelserna i lagen (1987:464) om vissa riktade emissioner i aktiemarknadsbolag, m.m.<p><a name="P12S2"></a></p><a class="paragraf" name="P13"><b>13 §</b></a>   Om styrelsen före utgången av år 2005 har fattat beslut om nyemission enligt 4 kap. 14 eller 15 §, emission av skuldebrev enligt 5 kap. 8 eller 9 § eller nedsättning av aktiekapitalet enligt 6 kap. 8 § aktiebolagslagen (1975:1385), gäller äldre bestämmelser vid registrering och verkställande av beslutet.<p><a name="P13S2"></a></p><a class="paragraf" name="P14"><b>14 §</b></a>   Äldre bestämmelser gäller i fråga om värdeöverföring från bolaget, om beräkningen skall grunda sig på en årsredovisning som har upprättats före utgången av år 2005.<p><a name="P14S2"></a></p><a class="paragraf" name="P15"><b>15 §</b></a>   Har inlösen av aktier enligt 14 kap. 31 § aktiebolagslagen
(1975:1385) påkallats före utgången av år 2005, gäller äldre bestämmelser om förutsättningarna för inlösen, om bestämmande av lösenbelopp och om förfarandet.<p><a name="P15S2"></a></p><a class="paragraf" name="P16"><b>16 §</b></a>   Om en bolagsordning efter utgången av år 2005 strider mot en bestämmelse i aktiebolagslagen (2005:551), skall styrelsen, om inte annat följer av 6 eller 7 §, till den första ordinarie bolagsstämman därefter lägga fram förslag till ändring av bolagsordningen i överensstämmelse med bestämmelsen.<p><a name="P16S2"></a></p><a class="paragraf" name="P17"><b>17 §</b></a>   Bolagsstämman får redan före utgången av år 2005 besluta om ändring i bolagsordningen till överensstämmelse med aktiebolagslagen (2005:551). I beslutet skall anges att ändringen gäller från och med den 1 januari 2006.<p><a name="P17S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>