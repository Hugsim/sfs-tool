<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2006:24) om nationella toppdomäner för Sverige på internet - SFS sfs-2006-24</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2006:24) om nationella toppdomäner för Sverige på internet</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2006:24</span> •
                <span><strong>Utfärdad:</strong> 2006-02-02</span>
            </div>
        </header>

        <main class="law-content">
            <h2>Lag (2006:24) om nationella toppdomäner för Sverige på internet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2006:24<br />

<b>Departement/myndighet</b>:   
Finansdepartementet DIS <br />  

<b>Utfärdad</b>:   
2006-02-02 <br />  


<b>Ändrad</b>:   
t.o.m. SFS 2025:1510<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2006:24">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2006:24">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller teknisk drift av nationella toppdomäner  för Sverige på internet samt tilldelning och registrering av  domännamn under dessa toppdomäner. <i>Lag (2025:1510)</i>.<p><a name="P1S2"></a></p><h4 name="Definitioner"><a name="Definitioner">Definitioner</a></h4><p><a name="P1S3"></a></p><a class="paragraf" name="P2"><b>2 §</b></a>   I denna lag avses med<p><a name="P2S2"></a></p>

domännamnssystemet: det internationella hierarkiska system som  för befordringsändamål på internet används för att tilldela  domännamn,<br />
domän: nivå i domännamnssystemet och del av domännamn,<br />
domännamn: unikt namn sammansatt av domäner, där en i  domännamnssystemet lägre placerad domän står före en domän som  är högre placerad i systemet,<br />
toppdomän: den domän som återfinns sist i ett domännamn,<br />
nationell toppdomän: toppdomän som betecknar en nation eller  en region,<br />
administration: teknisk drift av en toppdomän samt tilldelning  och registrering av domännamn under denna,<br />
domänadministratör: den som ansvarar för administration av en  nationell toppdomän för Sverige,<br />
namnserver: dator i ett elektroniskt kommunikationsnät som  programmerats så att den lagrar och distribuerar information  om domännamn samt tar emot och svarar på frågor om domännamn.<br /><i>Lag (2025:1510)</i>.<p><a name="P2S3"></a></p><h4 name="Förhållandet till annan dataskyddsreglering"><a name="Förhållandet till annan dataskyddsreglering">Förhållandet till annan dataskyddsreglering</a></h4><p><a name="P2S4"></a></p><a class="paragraf" name="P3"><b>3 §</b></a>   Bestämmelserna i 6 § kompletterar Europaparlamentets  och rådets förordning (EU) 2016/679 av den 27 april 2016 om  skydd för fysiska personer med avseende på behandling av  personuppgifter och om det fria flödet av sådana uppgifter  och om upphävande av direktiv 95/46/EG (allmän  dataskyddsförordning).<p><a name="P3S2"></a></p>

Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen. <i>Lag (2018:367)</i>.<p><a name="P3S3"></a></p><h4 name="Anmälan"><a name="Anmälan">Anmälan</a></h4><p><a name="P3S4"></a></p><a class="paragraf" name="P4"><b>4 §</b></a>   En domänadministratör ska anmäla sin verksamhet till den  myndighet som regeringen bestämmer (tillsynsmyndigheten).  Domänadministratören ska också till tillsynsmyndigheten anmäla  om administrationen helt eller delvis uppdras åt annan.<br /><i>Lag (2025:1510)</i>.<p><a name="P4S2"></a></p><h4 name="Teknisk drift"><a name="Teknisk drift">Teknisk drift</a></h4><p><a name="P4S3"></a></p><a class="paragraf" name="P5"><b>5 §</b></a>   En domänadministratör ska bedriva verksamheten på ett  säkert och effektivt sätt i allmänhetens intresse.  Domänadministratören ska<br />
   1. lagra tilldelade domännamn och andra uppgifter som är  nödvändiga för att stödja den del av domännamnssystemet som  toppdomänen omfattar i en databas,<br />
   2. distribuera uppgifterna till namnservrarna för toppdomänen  och se till att informationen i dessa är korrekt och lätt  tillgänglig,<br />
   3. säkerställa en fungerande trafik mellan namnservrarna och  internet,<br />
   4. upprätthålla ett effektivt skydd av uppgifterna i  toppdomänen,<br />
   5. ha personal med tillräcklig kompetens och erfarenhet för  verksamheten, samt<br />
   6. ha sådana rutiner för verksamheten som uppfyller erkända  standarder. <i>Lag (2025:1510)</i>.<p><a name="P5S2"></a></p><h4 name="Register"><a name="Register">Register</a></h4><p><a name="P5S3"></a></p><a class="paragraf" name="P6"><b>6 §</b></a>   En domänadministratör ska föra ett register över  tilldelade domännamn under toppdomänen och löpande upprätta  säkerhetskopior av registeruppgifterna.<p><a name="P6S2"></a></p>

Registret ska innehålla<br />
   1. domännamnet,<br />
   2. namnet på domännamnsinnehavaren och dennes telefonnummer  och   e-postadress,<br />
   3. namnet på den som tekniskt administrerar domännamnet och  dennes telefonnummer och e-postadress,<br />
   4. uppgifter om de namnservrar som är knutna till domännamnet,<br />
   5. övrig teknisk information som behövs för att administrera  domännamnet, och<br />
   6. registreringsdatum.<p><a name="P6S3"></a></p>

Uppgifterna i registret ska kunna hämtas utan avgift via  internet. <p><a name="P6S4"></a></p>

Personuppgifter får dock göras tillgängliga på internet endast  om den registrerade har samtyckt till det.<p><a name="P6S5"></a></p>

Därutöver ska uppgifter lämnas ut till den som gör en lagligen  grundad och motiverad begäran. Uppgifterna ska då lämnas ut  skyndsamt och senast 72 timmar från mottagandet av begäran.<p><a name="P6S6"></a></p>

Domänadministratören är personuppgiftsansvarig för behandling  av personuppgifter i registret. <i>Lag (2025:1510)</i>.<p><a name="P6S7"></a></p><h4 name="Tilldelning av domännamn"><a name="Tilldelning av domännamn">Tilldelning av domännamn</a></h4><p><a name="P6S8"></a></p><a class="paragraf" name="P7"><b>7 §</b></a>   En domänadministratör ska fastställa och ge offentlighet  åt sina regler för tilldelning, registrering, avregistrering  och överföring av domännamn under toppdomänen. Reglerna ska  utformas så att förfarandet är öppet och icke-diskriminerande,  med särskilt beaktande av<br />
   1. skyddet för den personliga integriteten,<br />
   2. användarnas intressen och andra allmänna intressen, samt<br />
   3. utvecklingen inom internetområdet.<p><a name="P7S2"></a></p>

Domänadministratören ska tillhandahålla ett effektivt  förfarande för lösning av tvister om tilldelning av domännamn.<br /><i>Lag (2025:1510)</i>.<p><a name="P7S3"></a></p><h4 name="Överföring av uppgifter"><a name="Överföring av uppgifter">Överföring av uppgifter</a></h4><p><a name="P7S4"></a></p><a class="paragraf" name="P8"><b>8 §</b></a>   En domänadministratör ska se till att uppgifterna i den  databas som anges i 5 § 1 och det register som anges i 6 §  överförs till tillsynsmyndigheten. <i>Lag (2025:1510)</i>.<p><a name="P8S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P8S3"></a></p><a class="paragraf" name="P9"><b>9 §</b></a>   Regeringen eller, efter regeringens bemyndigande,  tillsynsmyndigheten får meddela föreskrifter om<br />
   1. på vilket sätt skyldigheter enligt 5 § ska fullgöras,<br />
   2. register och säkerhetskopior enligt 6 §, samt<br />
   3. överföring enligt 8 §. <i>Lag (2025:1510)</i>.<p><a name="P9S2"></a></p><h4 name="Tillsyn"><a name="Tillsyn">Tillsyn</a></h4><p><a name="P9S3"></a></p><a class="paragraf" name="P10"><b>10 §</b></a>   Tillsynsmyndigheten ska ha tillsyn över efterlevnaden av  lagen och av föreskrifter som har meddelats med stöd av lagen.<br /><i>Lag (2025:1510)</i>.<p><a name="P10S2"></a></p><a class="paragraf" name="P11"><b>11 §</b></a>   En domänadministratör ska på tillsynsmyndighetens begäran  lämna den information och bereda den tillgång till utrustning  och annat som behövs för tillsynen.<p><a name="P11S2"></a></p>

Tillsynsmyndigheten har rätt att när det behövs för tillsynen  få tillträde till områden, lokaler och andra utrymmen, dock  inte bostäder, där verksamhet som omfattas av denna lag  bedrivs. <i>Lag (2025:1510)</i>.<p><a name="P11S3"></a></p><a class="paragraf" name="P12"><b>12 §</b></a>   Tillsynsmyndigheten får meddela de förelägganden som behövs för efterlevnaden av denna lag eller föreskrifter som har meddelats med stöd av lagen.<p><a name="P12S2"></a></p>

Beslut om föreläggande får förenas med vite.<p><a name="P12S3"></a></p><a class="paragraf" name="P13"><b>13 §</b></a>   Tillsynsmyndighetens beslut om åtgärder för tillsynen  får verkställas av Kronofogdemyndigheten. Då gäller  bestämmelserna i utsökningsbalken om verkställighet av  förpliktelser som inte avser betalningsskyldighet, avhysning  eller avlägsnande. <i>Lag (2019:184)</i>.<p><a name="P13S2"></a></p><h4 name="Verksamhet i krig"><a name="Verksamhet i krig">Verksamhet i krig</a></h4><p><a name="P13S3"></a></p><a class="paragraf" name="P14"><b>14 §</b></a>   Är Sverige i krig eller krigsfara eller råder det sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen meddela de föreskrifter om administrationen av en nationell toppdomän för Sverige som behövs med hänsyn till landets försvar eller säkerhet i övrigt.<p><a name="P14S2"></a></p>

Regeringen eller den myndighet som regeringen bestämmer får meddela föreskrifter om den fredstida planeringen för totalförsvarets behov av adressering med användande av domännamnssystemet under sådana förhållanden som anges i första stycket.<p><a name="P14S3"></a></p><h4 name="Överklagande"><a name="Överklagande">Överklagande</a></h4><p><a name="P14S4"></a></p><a class="paragraf" name="P15"><b>15 §</b></a>   Tillsynsmyndighetens beslut enligt denna lag eller enligt föreskrifter som meddelats med stöd av lagen får överklagas hos allmän förvaltningsdomstol.<p><a name="P15S2"></a></p>

Prövningstillstånd krävs vid överklagande till kammarrätten.<p><a name="P15S3"></a></p><a class="paragraf" name="P16"><b>16 §</b></a>   Ett beslut enligt denna lag eller enligt föreskrifter som meddelats med stöd av lagen gäller omedelbart, om inte något annat anges i beslutet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>