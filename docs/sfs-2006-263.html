<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2006:263) om transport av farligt gods - SFS sfs-2006-263</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2006:263) om transport av farligt gods</h1>
            <div class="meta-info">
                <span><strong>SFS:</strong> 2006:263</span> •
                <span><strong>Utfärdad:</strong> 2006-04-06</span>
            </div>
        </header>

        <main class="law-content">
            <h2>Lag (2006:263) om transport av farligt gods</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2006:263<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2006-04-06 <br />  


<b>Ändrad</b>:   
t.o.m. SFS 2022:1119<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2006:263">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2006:263">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Syftet med denna lag är att förebygga, hindra och begränsa att transporter av farligt gods eller obehörigt förfarande med godset orsakar skador på liv, hälsa, miljö eller egendom.<p><a name="P1S2"></a></p><a class="paragraf" name="P2"><b>2 §</b></a>   Den som transporterar farligt gods eller lämnar farligt gods till någon annan för transport skall vidta de skyddsåtgärder och de försiktighetsmått i övrigt som behövs för att förebygga, hindra och begränsa att godset, genom transporten eller genom obehörigt förfarande med godset vid transport på land, orsakar sådana skador på liv, hälsa, miljö eller egendom som beror på godsets farliga egenskaper. Det är då särskilt viktigt att de transportmedel, förpackningar och andra transportanordningar som används är lämpliga för transport av farligt gods.<p><a name="P2S2"></a></p>

Farligt gods får transporteras endast på de villkor och under de förutsättningar som anges i denna lag och i de föreskrifter som har meddelats med stöd av lagen.<p><a name="P2S3"></a></p><h4 name="Definitioner"><a name="Definitioner">Definitioner</a></h4><p><a name="P2S4"></a></p><a class="paragraf" name="P3"><b>3 §</b></a>   Med transport avses i denna lag förflyttning av farligt gods med transportmedel samt sådan lastning, lossning, förvaring och annan hantering av det farliga godset som utgör ett led i förflyttningen. Som transport anses dock inte förflyttning endast inom ett område där det farliga godset tillverkas, lagras eller förbrukas.<p><a name="P3S2"></a></p><a class="paragraf" name="P4"><b>4 §</b></a>   Med transportmedel avses i denna lag<br />
   1. varje slag av fordon som används för transport på väg eller i terräng,<br />
   2. järnvägsvagnar och andra spårbundna fordon,<br />
   3. luftfartyg, och<br />
   4. fartyg i den utsträckning som det i dem transporteras gods i förpackad form, i containrar, flyttbara tankar eller transportmedel enligt 1 och 2.<p><a name="P4S2"></a></p><a class="paragraf" name="P5"><b>5 §</b></a>   Med farligt gods avses i denna lag gods som består av eller innehåller<br />
   - explosiva ämnen och föremål,<br />
   - gaser,<br />
   - brandfarliga vätskor,<br />
   - brandfarliga fasta ämnen, självreaktiva ämnen och fasta okänsliggjorda explosivämnen, självantändande ämnen och ämnen som utvecklar brandfarlig gas vid kontakt med vatten,<br />
   - oxiderande ämnen och organiska peroxider,<br />
   - giftiga och smittförande ämnen,<br />
   - radioaktiva ämnen,<br />
   - frätande ämnen, och<br />
   - övriga farliga ämnen och föremål enligt vad som föreskrivits med stöd av 20 § andra stycket 9.<p><a name="P5S2"></a></p><a class="paragraf" name="P6"><b>6 §</b></a>   Med transportskydd avses i denna lag de skyddsåtgärder och de försiktighetsmått i övrigt som behövs för att förebygga, hindra och begränsa att obehörigt förfarande med det farliga godset vid transport på land orsakar skador på liv, hälsa, miljö eller egendom.<p><a name="P6S2"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="P6S3"></a></p><a class="paragraf" name="P7"><b>7 §</b></a>   Denna lag tillämpas på förberedelse inför och  utförande av transporter av farligt gods.<p><a name="P7S2"></a></p>

I fråga om transporter av radioaktiva ämnen gäller även lagen 
(1984:3) om kärnteknisk verksamhet och strålskyddslagen 
(2018:396) samt föreskrifter och beslut som har meddelats med  stöd av dessa lagar. <i>Lag (2018:400)</i>.<p><a name="P7S3"></a></p><a class="paragraf" name="P8"><b>8 §</b></a>   Transporter med Försvarsmaktens luftfartyg, örlogsfartyg och stridsfordon skall inte omfattas av denna lag och föreskrifter som har meddelats med stöd av lagen.<p><a name="P8S2"></a></p><a class="paragraf" name="P9"><b>9 §</b></a>   Om regeringen har fattat beslut om höjd beredskap enligt 3 § lagen (1992:1403) om totalförsvar och höjd beredskap, skall denna lag och föreskrifter som har meddelats med stöd av lagen inte tillämpas på Försvarsmaktens och Försvarets materielverks transporter för de väpnade styrkorna.<p><a name="P9S2"></a></p><a class="paragraf" name="P10"><b>10 §</b></a>   I fråga om transporter med svenska fartyg eller svenska luftfartyg gäller denna lag och föreskrifter som har meddelats med stöd av lagen även utanför Sverige om inte detta strider mot något annat lands lag som är tilllämplig.<p><a name="P10S2"></a></p><h4 name="Säkerhetsrådgivare"><a name="Säkerhetsrådgivare">Säkerhetsrådgivare</a></h4><p><a name="P10S3"></a></p><a class="paragraf" name="P11"><b>11 §</b></a>   Den vars verksamhet omfattar transporter av farligt gods enligt denna lag skall ha en eller flera säkerhetsrådgivare.<br />
Detsamma gäller den som till någon annan lämnar farligt gods för transport.<p><a name="P11S2"></a></p>

Säkerhetsrådgivaren har till uppgift att, under verksamhetsledningens ansvar, verka för att skador i samband med transporterna förebyggs.<p><a name="P11S3"></a></p><h4 name="Tillsyn"><a name="Tillsyn">Tillsyn</a></h4><p><a name="P11S4"></a></p><a class="paragraf" name="P12"><b>12 §</b></a>   De myndigheter som regeringen bestämmer skall genom tillsyn kontrollera att denna lag följs, liksom de föreskrifter som har meddelats med stöd av lagen.<p><a name="P12S2"></a></p>

Tillsynen skall genomföras så att den inte orsakar större olägenheter än vad som är nödvändigt med hänsyn till dess ändamål.<p><a name="P12S3"></a></p><a class="paragraf" name="P13"><b>13 §</b></a>   Tillsynsmyndigheten har vid tillsynen rätt till tillträde till sådana områden, lokaler och andra utrymmen som används inför och i samband med transporter eller till transportmedel, förpackningar och andra transportanordningar, oavsett om de är märkta eller ej. Om det behövs för att den tillsynsmyndighet som regeringen bestämmer skall kunna genomföra tillsynen, får en tjänsteman vid denna myndighet stoppa fordon för kontroll.<p><a name="P13S2"></a></p>

Tillsynsmyndigheten har rätt att få de upplysningar, handlingar och prov som behövs för tillsynen. För uttagna prov betalas ingen ersättning.<p><a name="P13S3"></a></p>

Polismyndigheten skall lämna den hjälp som behövs för tillsynen.<p><a name="P13S4"></a></p><h4 name="Föreläggande, förbud och vite"><a name="Föreläggande, förbud och vite">Föreläggande, förbud och vite</a></h4><p><a name="P13S5"></a></p><a class="paragraf" name="P14"><b>14 §</b></a>   Tillsynsmyndigheten får meddela de förelägganden eller förbud som behövs för att denna lag eller föreskrifter som har meddelats med stöd av lagen skall följas.<p><a name="P14S2"></a></p>

Beslut om förelägganden eller förbud får förenas med vite.<p><a name="P14S3"></a></p>

Om någon inte gör det som han eller hon är skyldig till enligt tillsynsmyndighetens föreläggande, får myndigheten vidta åtgärden på hans eller hennes bekostnad.<p><a name="P14S4"></a></p><a class="paragraf" name="P15"><b>15 §</b></a>   Om en transport sker i strid mot lagen eller mot  föreskrifter som har meddelats med stöd av lagen, och  transporten inte kan fortsätta utan påtaglig risk för skada,  får <br />
   - en polisman hindra fortsatt transport på väg, och <br />
   - en tjänsteman vid den tillsynsmyndighet som avses i 13 §  första stycket andra meningen hindra fortsatt transport från  hamnar. <i>Lag (2019:45)</i>.<p><a name="P15S2"></a></p><h4 name="Marknadskontroll"><a name="Marknadskontroll">Marknadskontroll</a></h4><p><a name="P15S3"></a></p><a class="paragraf" name="P15a"><b>15 a §</b></a>   Bestämmelser om marknadskontroll finns i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011. <p><a name="P15aS2"></a></p>

Den myndighet som regeringen bestämmer är  marknadskontrollmyndighet. <i>Lag (2022:1119)</i>.<p><a name="P15aS3"></a></p><a class="paragraf" name="P15b"><b>15 b §</b></a>   Vid marknadskontroll enligt förordning (EU) 2019/1020  har marknadskontrollmyndigheten befogenhet<br />
   1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter,<br />
   2. att enligt artikel 14.4 d utföra oanmälda inspektioner på  plats och fysiska kontroller av produkter,<br />
   3. att enligt artikel 14.4 e få tillträde till lokaler, mark  eller transportmedel,<br />
   4. att enligt artikel 14.4 f inleda undersökningar på eget  initiativ,<br />
   5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk,<br />
   6. att enligt artikel 14.4 h själv vidta åtgärder,<br />
   7. att enligt artikel 14.4 j införskaffa, inspektera och  demontera varuprover, och<br />
   8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.<p><a name="P15bS2"></a></p>

Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.<p><a name="P15bS3"></a></p>

Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.<p><a name="P15bS4"></a></p>

När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.<br /><i>Lag (2022:1119)</i>.<p><a name="P15bS5"></a></p><a class="paragraf" name="P15c"><b>15 c §</b></a>   Marknadskontrollmyndigheten får besluta de  förelägganden som behövs för att förordning (EU) 2019/1020 ska  följas. <i>Lag (2022:1119)</i>. <p><a name="P15cS2"></a></p><a class="paragraf" name="P15d"><b>15 d §</b></a>   Ett beslut om föreläggande enligt 15 b eller 15 c § får  förenas med vite. <i>Lag (2022:1119)</i>.<p><a name="P15dS2"></a></p><a class="paragraf" name="P15e"><b>15 e §</b></a>   Marknadskontrollmyndigheten får, när den fattar beslut  enligt 15 b eller 15 c §, bestämma att beslutet ska gälla  omedelbart. <i>Lag (2022:1119)</i>.<p><a name="P15eS2"></a></p><a class="paragraf" name="P15f"><b>15 f §</b></a>   Polismyndigheten ska på begäran av  marknadskontrollmyndigheten lämna den hjälp som behövs för att  marknadskontrollmyndigheten ska kunna vidta åtgärder enligt 
15 b §.<p><a name="P15fS2"></a></p>

Hjälp enligt första stycket får begäras endast om<br />
   1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller<br />
   2. det annars finns synnerliga skäl.<br /><i>Lag (2022:1119)</i>.<p><a name="P15fS3"></a></p><h4 name="Straffansvar"><a name="Straffansvar">Straffansvar</a></h4><p><a name="P15fS4"></a></p><a class="paragraf" name="P16"><b>16 §</b></a>   Den som uppsåtligen eller av grov oaktsamhet bryter mot 2 § första stycket skall dömas till böter eller fängelse i högst ett år.<p><a name="P16S2"></a></p>

Den som uppsåtligen eller av oaktsamhet bryter mot 2 § andra stycket döms till böter om<br />
   1. ansvar inte kan dömas ut enligt första stycket, och<br />
   2. överträdelsen avser någon annan föreskrift än 2 § första stycket.<p><a name="P16S3"></a></p>

Om ett brott enligt första eller andra stycket med hänsyn till risken för skador på liv, hälsa, miljö eller egendom och övriga omständigheter är att anse som ringa, skall penningböter dömas ut.<p><a name="P16S4"></a></p>

Ansvar enligt denna paragraf döms inte ut, om<br />
   1. gärningen begåtts av en säkerhetsrådgivare och avser en uppgift som skall utföras av säkerhetsrådgivare,<br />
   2. gärningen är belagd med strängare straff i brottsbalken eller 29 kap. 1 eller 2 § miljöbalken, eller<br />
   3. gärningen utgör överträdelse av ett föreläggande eller förbud som förenats med vite.<p><a name="P16S5"></a></p><h4 name="Överklagande"><a name="Överklagande">Överklagande</a></h4><p><a name="P16S6"></a></p><a class="paragraf" name="P17"><b>17 §</b></a>   En myndighets beslut enligt denna lag eller enligt föreskrifter som har meddelats med stöd av lagen får överklagas hos allmän förvaltningsdomstol, om inte annat följer av andra eller tredje stycket. Prövningstillstånd krävs vid överklagande till kammarrätten.<p><a name="P17S2"></a></p>

Strålsäkerhetsmyndighetens beslut enligt denna lag eller enligt föreskrifter som har meddelats med stöd av lagen får överklagas hos regeringen.<p><a name="P17S3"></a></p>

Beslut i fråga om godkännande vid prov för säkerhetsrådgivare får inte överklagas. Detsamma gäller beslut i fråga om godkännande vid prov för framförande av fordon för transport av farligt gods. <i>Lag (2008:243)</i>.<p><a name="P17S4"></a></p><a class="paragraf" name="P18"><b>18 §</b></a>   En myndighet får bestämma att dess beslut enligt denna lag eller enligt föreskrifter som har meddelats med stöd av lagen skall gälla även om beslutet överklagas.<p><a name="P18S2"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P18S3"></a></p><a class="paragraf" name="P19"><b>19 §</b></a>   Den som på grund av bestämmelser i denna lag eller föreskrifter som har meddelats med stöd av lagen har fått kännedom om någons affärs- eller driftförhållanden eller transportskydd, får inte obehörigen röja eller utnyttja uppgifterna.<p><a name="P19S2"></a></p>

I det allmännas verksamhet tillämpas i stället bestämmelserna i offentlighets- och sekretesslagen (2009:400). <i>Lag (2009:514)</i>.<p><a name="P19S3"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P19S4"></a></p><a class="paragraf" name="P20"><b>20 §</b></a>   Regeringen får meddela föreskrifter om eller för särskilt fall besluta om undantag från lagens tillämpning på transporter med utländska fartyg och luftfartyg.<p><a name="P20S2"></a></p>

Regeringen eller den myndighet som regeringen bestämmer får meddela föreskrifter om<br />
   1. klassificering av farligt gods,<br />
   2. transportmedel, förpackningar och andra transportanordningar,<br />
   3. märkning och etikettering,<br />
   4. transporthandlingar och skriftliga instruktioner,<br />
   5. uppgiftsplikt,<br />
   6. säkerhetsutrustning,<br />
   7. lastning, lossning, förvaring och annan hantering av farligt gods,<br />
   8. vilka ämnen och föremål som skall anses utgöra farligt gods enligt 5 § med hänsyn till transportmedel, godsmängd eller andra transportförhållanden,<br />
   9. att ämnen och föremål utöver vad som framgår av 5 § skall betraktas som farligt gods om de vid transport kan medföra skador på liv, hälsa, miljö eller egendom eller påverka transportmedlets säkra framförande,<br />
   10. undantag och meddela särskilda beslut om undantag från lagens bestämmelser utom i fråga om transporter med utländska fartyg och luftfartyg,<br />
   11. förbud mot vissa slag av transporter,<br />
   12. att vissa transporter får ske endast efter tillstånd eller anmälan,<br />
   13. utbildning och överlämna till någon enskild att utföra sådan examination som kan krävas enligt de föreskrifter som har meddelats med stöd av lagen,<br />
   14. säkerhetsrådgivare och undantag från kravet på säkerhetsrådgivare,<br />
   15. transportskydd,<br />
   16. avgifter för myndigheternas verksamhet, och<br />
   17. skyddsåtgärder och försiktighetsmått i övrigt som behövs.<p><a name="P20S3"></a></p>

Föreskrifter och beslut enligt första och andra stycket om annat än undantag från lagens bestämmelser skall vara förenliga med syftet i 1 §.<p><a name="P20S4"></a></p><br /><h3 name="overgang"><a name="overgang">Övergångsbestämmelser</a></h3>
2006:263<br />
   1. Denna lag träder i kraft den 1 juli 2006, då lagen
(1982:821) om transport av farligt gods skall upphöra att gälla.<br />
   2. Äldre bestämmelser om överklagande gäller för beslut som har meddelats före ikraftträdandet.<p><a name="P20S2"></a></p>

2008:243<br />
   1. Denna lag träder i kraft den 1 juli 2008.<br />
   2. Äldre bestämmelser om överklagande gäller för beslut som har meddelats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>