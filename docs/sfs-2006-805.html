<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2006:805) om foder och animaliska biprodukter - SFS sfs-2006-805</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2006:805) om foder och animaliska biprodukter</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2006:805</span> •
                <span><strong>Utfärdad:</strong> 2006-06-08</span>
            </div>
        </header>

        <main class="law-content">
            <h2>Lag (2006:805) om foder och animaliska biprodukter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2006:805<br />

<b>Departement/myndighet</b>:   
Landsbygds- och infrastrukturdepartementet RSL <br />  

<b>Utfärdad</b>:   
2006-06-08 <br />  


<b>Ändrad</b>:   
t.o.m. SFS 2021:170<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2006:805">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2006:805">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens syfte och tillämpningsområde"><a name="Lagens syfte och tillämpningsområde">Lagens syfte och tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag syftar till att säkerställa en hög skyddsnivå för djurs och människors hälsa när det gäller foder och animaliska biprodukter.<p><a name="P1S2"></a></p><a class="paragraf" name="P2"><b>2 §</b></a>   I denna lag betyder<br />
   1. uttrycken foder och utsläppande på marknaden av foder samma  sak som i Europaparlamentets och rådets förordning (EG) nr 
178/2002 av den 28 januari 2002 om allmänna principer och krav  för livsmedelslagstiftning, om inrättande av Europeiska  myndigheten för livsmedelssäkerhet och om förfaranden i frågor  som gäller livsmedelssäkerhet, <br />
   2. uttrycket primärproduktion av foder samma sak som i  Europaparlamentets och rådets förordning (EG) nr 183/2005 av  den 12 januari 2005 om fastställande av krav för foderhygien, <br />
   3. uttrycken animaliska biprodukter och därav framställda  produkter samt utsläppande på marknaden av dessa produkter  samma sak som i Europaparlamentets och rådets förordning (EG)  nr 1069/2009 av den 21 oktober 2009 om hälsobestämmelser för  animaliska biprodukter och därav framställda produkter som  inte är avsedda att användas som livsmedel och om upphävande  av förordning (EG) nr 1774/2002 (förordning om animaliska  biprodukter), och<br />
   4. följande uttryck samma sak som i Europaparlamentets och  rådets förordning (EU) 2017/625 av den 15 mars 2017 om  offentlig kontroll och annan offentlig verksamhet för att  säkerställa tillämpningen av livsmedels- och  foderlagstiftningen och av bestämmelser om djurs hälsa och  djurskydd, växtskydd och växtskyddsmedel samt om ändring av  Europaparlamentets och rådets förordningar (EG) nr 999/2001, 
(EG) nr 396/2005, (EG) nr 1069/2009, (EG) nr 1107/2009, (EU)  nr 1151/2012, (EU) nr 652/2014, (EU) 2016/429 och (EU) 
2016/2031, rådets förordningar (EG) nr 1/2005 och (EG) nr 
1099/2009 och rådets direktiv 98/58/EG, 1999/74/EG, 
2007/43/EG, 2008/119/EG och 2008/120/EG och om upphävande av  Europaparlamentets och rådets förordningar (EG) nr 854/2004  och (EG) nr 882/2004, rådets direktiv 89/608/EEG, 89/662/EEG, 
90/425/EEG, 91/496/EEG, 96/23/EG, 96/93/EG och 97/78/EG samt  rådets beslut 92/438/EEG (förordningen om offentlig kontroll):<br />
   - offentlig kontroll, <br />
   - annan offentlig verksamhet, och<br />
   - organ med delegerade uppgifter.<br /><i>Lag (2021:170)</i>.<p><a name="P2S2"></a></p><a class="paragraf" name="P3"><b>3 §</b></a>   Lagen gäller i alla led från och med primärproduktionen av foder till och med utsläppande av foder på marknaden eller utfodring av djur. Lagen gäller också för befattning med animaliska biprodukter och därav framställda produkter.<p><a name="P3S2"></a></p><a class="paragraf" name="P4"><b>4 §</b></a>   Lagen tillämpas inte på privat enskild produktion av foder avsett för sällskapsdjur och på utfodring av sådana djur i enskilda hem. Denna begränsning gäller dock inte i den mån lagen kompletterar bestämmelser i EU-förordningar (EU-
bestämmelser). <i>Lag (2011:410)</i>.<p><a name="P4S2"></a></p><h4 name="EU-bestämmelser som kompletteras av lagen"><a name="EU-bestämmelser som kompletteras av lagen">EU-bestämmelser som kompletteras av lagen</a></h4><p><a name="P4S3"></a></p><a class="paragraf" name="P5"><b>5 §</b></a>   Lagen kompletterar sådana EU-bestämmelser som har samma syfte som lagen och som faller inom lagens tillämpningsområde.<br />
Regeringen ska i Svensk författningssamling ge till känna vilka grundförordningar som avses.<p><a name="P5S2"></a></p>

I fråga om EU-bestämmelser som faller inom flera lagars tillämpningsområde tillkännager regeringen på samma sätt som i första stycket vilka bestämmelser som kompletteras av denna lag.<p><a name="P5S3"></a></p>

Regeringen eller den myndighet som regeringen bestämmer får meddela föreskrifter eller i det enskilda fallet fatta beslut som behövs som komplettering av EU-bestämmelserna.<br /><i>Lag (2011:410)</i>.<p><a name="P5S4"></a></p><h4 name="Användning av djur som foder"><a name="Användning av djur som foder">Användning av djur som foder</a></h4><p><a name="P5S5"></a></p><a class="paragraf" name="P6"><b>6 §</b></a>   I de EU-bestämmelser som kompletteras av lagen finns förbud mot att som foder använda djur, djurdelar eller varor som framställs av djur.<p><a name="P6S2"></a></p>

Regeringen eller den myndighet som regeringen bestämmer får meddela föreskrifter om att djur eller delar av djur får användas som foder i enlighet med undantagsbestämmelserna i artikel 18 i Europaparlamentets och rådets förordning (EG) nr 1069/2009. <i>Lag (2011:410)</i>.<p><a name="P6S3"></a></p><h4 name="Vilda djur som foder"><a name="Vilda djur som foder">Vilda djur som foder</a></h4><p><a name="P6S4"></a></p><a class="paragraf" name="P7"><b>7 §</b></a>   Vilda djur som inte omfattas av de EU-bestämmelser som kompletteras av lagen får användas som foder endast om djuren har avlivats, slaktats upp och därefter veterinärbesiktigats.<p><a name="P7S2"></a></p>

Det som sägs i första stycket gäller också delar av sådana djur och fodermjöl eller andra varor som framställts av djuren eller delar av djuren.<p><a name="P7S3"></a></p>

Regeringen eller den myndighet som regeringen bestämmer får meddela föreskrifter om undantag från kraven i första och andra styckena. <i>Lag (2011:410)</i>.<p><a name="P7S4"></a></p><h4 name="Förbud mot att släppa ut foder på marknaden"><a name="Förbud mot att släppa ut foder på marknaden">Förbud mot att släppa ut foder på marknaden</a></h4><p><a name="P7S5"></a></p><a class="paragraf" name="P8"><b>8 §</b></a>   Utöver vad som följer av de EU-bestämmelser som kompletteras av lagen är det förbjudet att använda eller på marknaden släppa ut foder<br />
   1. om det kan antas att fodret har en skadlig inverkan på miljön,<br />
   2. om det har en sådan beskaffenhet som inte är tillåten enligt 7 § första eller andra stycket,<br />
   3. för vilket upplysningsskyldighet enligt föreskrifter eller beslut som har meddelats med stöd av 9 § inte fullgjorts,<br />
   4. som inte uppfyller de krav eller villkor om fodersäkerhet som föreskrivits eller beslutats med stöd av 9 §.<br /><i>Lag (2011:410)</i>.<p><a name="P8S2"></a></p><h4 name="Föreskrifter och beslut om foder samt om laboratorier för foderanalyser"><a name="Föreskrifter och beslut om foder samt om laboratorier för foderanalyser">Föreskrifter och beslut om foder samt om laboratorier för foderanalyser</a></h4><p><a name="P8S3"></a></p><a class="paragraf" name="P9"><b>9 §</b></a>   Regeringen eller den myndighet som regeringen bestämmer får meddela föreskrifter eller i enskilda fall besluta om villkor för eller förbud mot införsel, utförsel, tillverkning, utsläppande på marknaden, användning och bortskaffande av samt annan befattning med foder eller ett visst parti av foder.<p><a name="P9S2"></a></p><a class="paragraf" name="P10"><b>10 §</b></a>   Regeringen eller den myndighet som regeringen bestämmer får meddela föreskrifter eller i enskilda fall besluta om villkor för laboratorier för foderanalyser och metoder för sådana analyser.<p><a name="P10S2"></a></p><h4 name="Föreskrifter och beslut om animaliska biprodukter"><a name="Föreskrifter och beslut om animaliska biprodukter">Föreskrifter och beslut om animaliska biprodukter</a></h4><p><a name="P10S3"></a></p><a class="paragraf" name="P11"><b>11 §</b></a>   Regeringen eller den myndighet som regeringen bestämmer får meddela föreskrifter eller i det enskilda fallet besluta om villkor för eller förbud mot införsel, utförsel, tillverkning, utsläppande på marknaden, omhändertagande, bearbetning och bortskaffande av samt annan befattning med animaliska biprodukter och därav framställda produkter.<p><a name="P11S2"></a></p><h4 name="Offentlig kontroll och annan offentlig verksamhet"><a name="Offentlig kontroll och annan offentlig verksamhet">Offentlig kontroll och annan offentlig verksamhet</a></h4><p><a name="P11S3"></a></p><a class="paragraf" name="P12"><b>12 §</b></a>   Offentlig kontroll utövas av Statens jordbruksverk,  länsstyrelserna, andra statliga myndigheter och kommunerna 
(kontrollmyndigheterna) enligt föreskrifter som regeringen  meddelar.<p><a name="P12S2"></a></p>

Annan offentlig verksamhet utförs av kontrollmyndigheterna och  andra statliga myndigheter enligt vad som anges i denna lag  och i föreskrifter som regeringen meddelar.<p><a name="P12S3"></a></p>

En kommuns uppgift ska fullgöras av den eller de kommunala  nämnder som fullgör uppgifter inom miljö- och  hälsoskyddsområdet. <i>Lag (2021:170)</i>.<p><a name="P12S4"></a></p><h4 name="Delegering av vissa uppgifter"><a name="Delegering av vissa uppgifter">Delegering av vissa uppgifter</a></h4><p><a name="P12S5"></a></p><a class="paragraf" name="P12a"><b>12 a §</b></a>   I förordning (EU) 2017/625 finns bestämmelser om att  vissa uppgifter som ingår i den offentliga kontrollen och  vissa uppgifter i samband med annan offentlig verksamhet får  delegeras till ett organ eller till en fysisk person.<br /><i>Lag (2021:170)</i>.<p><a name="P12aS2"></a></p><h4 name="Förvaltningslagens tillämpning"><a name="Förvaltningslagens tillämpning">Förvaltningslagens tillämpning</a></h4><p><a name="P12aS3"></a></p><a class="paragraf" name="P12b"><b>12 b §</b></a>   Vid offentlig kontroll eller annan offentlig verksamhet  som utförs av ett organ med delegerade uppgifter eller av en  fysisk person som har delegerats vissa uppgifter ska följande  bestämmelser i förvaltningslagen (2017:900) tillämpas:<br />
   - 5 § om legalitet, objektivitet och proportionalitet, <br />
   - 10 § om partsinsyn, <br />
   - 16-18 §§ om jäv, <br />
   - 23 § om utredningsansvaret, <br />
   - 24 § om när man får lämna uppgifter muntligt,<br />
   - 25 § om kommunikation, <br />
   - 27 § om dokumentation av uppgifter, <br />
   - 31 § om dokumentation av beslut, <br />
   - 32 § om motivering av beslut, <br />
   - 33 och 34 §§ om underrättelse om innehållet i beslut och hur  ett överklagande går till, <br />
   - 36 § om rättelse av skrivfel och liknande, och<br />
   - 42 § om vem som får överklaga ett beslut.<br /><i>Lag (2021:170)</i>.<p><a name="P12bS2"></a></p><a class="paragraf" name="P13"><b>13 §</b></a>   Jordbruksverket samordnar övriga kontrollmyndigheters verksamhet och lämnar råd och hjälp i denna verksamhet, om inte regeringen föreskriver något annat.<p><a name="P13S2"></a></p>

Den myndighet som utövar offentlig kontroll ska genom rådgivning, information och på annat sätt underlätta för den enskilde att fullgöra sina skyldigheter enligt lagen, de föreskrifter och beslut som har meddelats med stöd av lagen, de EU-bestämmelser som kompletteras av lagen och de beslut som har meddelats med stöd av EU-bestämmelserna. <i>Lag (2011:410)</i>.<p><a name="P13S3"></a></p><a class="paragraf" name="P14"><b>14 §</b></a>   Den myndighet som utövar offentlig kontroll ska verka för att åtgärder vidtas mot överträdelser av lagen, av de föreskrifter eller beslut som har meddelats med stöd av lagen eller av de EU-bestämmelser som kompletteras av lagen.<br /><i>Lag (2011:410)</i>.<p><a name="P14S2"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P14S3"></a></p><a class="paragraf" name="P15"><b>15 §</b></a>   Den som i enskild verksamhet utför eller har utfört  offentlig kontroll eller annan offentlig verksamhet får inte  obehörigen röja eller utnyttja det som han eller hon har fått  kännedom om medan uppgifterna utfördes. Detsamma ska gälla den  som i enskild verksamhet utför eller har utfört  laboratorieanalyser, laboratorietester eller  laboratoriediagnostik på prover som tas vid offentlig kontroll  och annan offentlig verksamhet.<p><a name="P15S2"></a></p>

I det allmännas verksamhet tillämpas offentlighets- och  sekretesslagen (2009:400) i stället för första stycket.<br /><i>Lag (2021:170)</i>.<p><a name="P15S3"></a></p><h4 name="Överflyttning av offentlig kontroll och annan offentlig  verksamhet"><a name="Överflyttning av offentlig kontroll och annan offentlig  verksamhet">Överflyttning av offentlig kontroll och annan offentlig  verksamhet</a></h4><p><a name="P15S4"></a></p><a class="paragraf" name="P16"><b>16 §</b></a>   Jordbruksverket eller en annan statlig kontrollmyndighet  som regeringen bestämt enligt denna lag får, i samråd med en  kommun, besluta att ansvaret för offentlig kontroll och annan  offentlig verksamhet i fråga om en viss verksamhet ska flyttas  över från kommunen till verket eller myndigheten. Ett sådant  beslut får fattas om verksamheten har stor omfattning, är  särskilt komplicerad eller om det finns andra särskilda skäl.<p><a name="P16S2"></a></p>

Jordbruksverket eller myndigheten får besluta att ansvaret ska  lämnas tillbaka till kommunen, om verket eller myndigheten och  kommunen är överens om det. <i>Lag (2021:170)</i>.<p><a name="P16S3"></a></p><a class="paragraf" name="P17"><b>17 §</b></a>   Jordbruksverket eller en annan statlig kontrollmyndighet  som regeringen bestämt enligt denna lag får, i samråd med en  kommun, besluta att ansvaret för offentlig kontroll och annan  offentlig verksamhet i fråga om en viss anläggning ska flyttas  från verket eller myndigheten till en kommun. <i>Lag (2021:170)</i>.<p><a name="P17S2"></a></p><a class="paragraf" name="P18"><b>18 §</b></a>   Om en kommun grovt eller under längre tid har åsidosatt  sin skyldighet att utföra offentlig kontroll eller annan  offentlig verksamhet när det gäller en viss verksamhet, får  regeringen, på ansökan av Jordbruksverket eller en annan  statlig kontrollmyndighet som regeringen bestämt enligt denna  lag, besluta att ansvaret för den offentliga kontrollen och  den offentliga verksamheten i fråga om den verksamheten ska  flyttas över till Jordbruksverket eller myndigheten.<p><a name="P18S2"></a></p>

Regeringen får besluta att ansvaret ska lämnas tillbaka till  kommunen. <i>Lag (2021:170)</i>.<p><a name="P18S3"></a></p><h4 name="Förelägganden riktade till kommuner"><a name="Förelägganden riktade till kommuner">Förelägganden riktade till kommuner</a></h4><p><a name="P18S4"></a></p><a class="paragraf" name="P19"><b>19 §</b></a>   Om en kommun inte fullgör de skyldigheter som följer av  dess uppdrag att utföra offentlig kontroll eller annan  offentlig verksamhet, får Jordbruksverket eller en annan  statlig kontrollmyndighet som regeringen bestämt enligt denna  lag förelägga kommunen att avhjälpa bristen. Ett sådant  föreläggande ska innehålla uppgifter om de åtgärder som  Jordbruksverket eller myndigheten anser nödvändiga för att  bristen ska kunna avhjälpas. <i>Lag (2021:170)</i>.<p><a name="P19S2"></a></p><h4 name="Föreskrifter om offentlig kontroll och annan offentlig  verksamhet"><a name="Föreskrifter om offentlig kontroll och annan offentlig  verksamhet">Föreskrifter om offentlig kontroll och annan offentlig  verksamhet</a></h4><p><a name="P19S3"></a></p><a class="paragraf" name="P20"><b>20 §</b></a>   Regeringen eller den myndighet som regeringen bestämmer  får meddela föreskrifter om<br />
   1. hur offentlig kontroll och annan offentlig verksamhet ska  bedrivas,<br />
   2. skyldighet för en kontrollmyndighet, ett organ med  delegerade uppgifter eller en fysisk person som har delegerats  vissa uppgifter att lämna information till en sådan  samordnande kontrollmyndighet som avses i 13 § första stycket, <br />
   3. skyldighet för ett organ med delegerade uppgifter eller en  fysisk person som har delegerats vissa uppgifter att lämna  information och ge in handlingar till den myndighet som har  delegerat uppgiften, och <br />
   4. skyldighet för foderföretagare eller för den som befattar  sig med animaliska biprodukter eller därav framställda  produkter att utöva en egenkontroll av verksamheten som är  lämplig utifrån verksamhetens art. <i>Lag (2021:170)</i>.<p><a name="P20S2"></a></p><h4 name="Föreskrifter om uppgiftslämnande"><a name="Föreskrifter om uppgiftslämnande">Föreskrifter om uppgiftslämnande</a></h4><p><a name="P20S3"></a></p><a class="paragraf" name="P20a"><b>20 a §</b></a>   Regeringen eller den myndighet som regeringen bestämmer  får meddela föreskrifter om skyldighet för foderföretagare och  för den som befattar sig med animaliska biprodukter eller  därav framställda produkter att lämna uppgifter om sin  verksamhet till en kontrollmyndighet, ett organ med delegerade  uppgifter eller en fysisk person som har delegerats vissa  uppgifter. <i>Lag (2021:170)</i>.<p><a name="P20aS2"></a></p><h4 name="Rätt till upplysningar och tillträde"><a name="Rätt till upplysningar och tillträde">Rätt till upplysningar och tillträde</a></h4><p><a name="P20aS3"></a></p><a class="paragraf" name="P21"><b>21 §</b></a>   En kontrollmyndighet och ett organ med delegerade  uppgifter eller en fysisk person som har delegerats vissa  uppgifter har rätt att, i den utsträckning det behövs för  offentlig kontroll och annan offentlig verksamhet, <br />
   1. på begäran få upplysningar och ta del av handlingar, samt<br />
   2. få tillträde till områden, lokaler och andra utrymmen som  har anknytning till verksamheten och där göra undersökningar  och ta prover.<p><a name="P21S2"></a></p>

Första stycket gäller också för Europeiska kommissionen och  för inspektörer och experter som utsetts av kommissionen.<br /><i>Lag (2021:170)</i>.<p><a name="P21S3"></a></p><h4 name="Skyldighet att lämna hjälp"><a name="Skyldighet att lämna hjälp">Skyldighet att lämna hjälp</a></h4><p><a name="P21S4"></a></p><a class="paragraf" name="P22"><b>22 §</b></a>   Bestämmelser om skyldighet för den som är föremål för  offentlig kontroll eller annan offentlig verksamhet att lämna  den hjälp som behövs för att kontrollen eller verksamheten ska  kunna utföras finns i artikel 15.2 och 15.6 i förordning (EU) 
2017/625. <i>Lag (2021:170)</i>.<p><a name="P22S2"></a></p><h4 name="Förelägganden"><a name="Förelägganden">Förelägganden</a></h4><p><a name="P22S3"></a></p><a class="paragraf" name="P23"><b>23 §</b></a>   Utöver vad som följer av de EU-bestämmelser som lagen  kompletterar eller vad som särskilt anges i 19 § får en  kontrollmyndighet besluta de förelägganden som behövs för att  lagen, de föreskrifter eller beslut som har meddelats med stöd  av lagen, de EU-bestämmelser som lagen kompletterar och de  beslut som har meddelats med stöd av EU-bestämmelserna ska  följas. <i>Lag (2021:170)</i>.<p><a name="P23S2"></a></p><h4 name="Vite"><a name="Vite">Vite</a></h4><p><a name="P23S3"></a></p><a class="paragraf" name="P24"><b>24 §</b></a>   Förelägganden enligt 23 § eller enligt de EU-bestämmelser  som lagen kompletterar får förenas med vite. <i>Lag (2021:170)</i>.<p><a name="P24S2"></a></p><h4 name="Inköp under dold identitet"><a name="Inköp under dold identitet">Inköp under dold identitet</a></h4><p><a name="P24S3"></a></p><a class="paragraf" name="P24a"><b>24 a §</b></a>   En kontrollmyndighet får köpa in produkter under dold  identitet om det är nödvändigt för att kontrollera att  produkten uppfyller kraven i<br />
   1. denna lag, <br />
   2. föreskrifter som har meddelats med stöd av lagen, och<br />
   3. EU-förordningar som lagen kompletterar.<p><a name="P24aS2"></a></p>

Verksamhetsutövaren ska underrättas om det inköp som har skett  under dold identitet och om resultatet av det så snart det kan  ske utan att åtgärden förlorar sin betydelse. <i>Lag (2021:170)</i>.<p><a name="P24aS3"></a></p><h4 name="Rapporteringssystem för överträdelser"><a name="Rapporteringssystem för överträdelser">Rapporteringssystem för överträdelser</a></h4><p><a name="P24aS4"></a></p><a class="paragraf" name="P24b"><b>24 b §</b></a>   En kontrollmyndighet ska ha ett ändamålsenligt  rapporteringssystem för den som vill anmäla misstänkta  överträdelser av förordning (EU) 2017/625. <i>Lag (2021:170)</i>.<p><a name="P24bS2"></a></p><h4 name="Särskilda ingripanden"><a name="Särskilda ingripanden">Särskilda ingripanden</a></h4><p><a name="P24bS3"></a></p><a class="paragraf" name="P25"><b>25 §</b></a>   Utöver vad som följer av de EU-bestämmelser som kompletteras av lagen får en kontrollmyndighet ta hand om en vara som<br />
   1. har släppts ut på marknaden, uppenbart är avsedd att släppas ut på marknaden eller användas i strid med 7 och 8 §§, de föreskrifter som meddelats med stöd av 9 eller 11 § eller de EU-bestämmelser som kompletteras av lagen, samt<br />
   2. avses med ett föreläggande eller ett förbud enligt 23 §, om föreläggandet eller förbudet inte följs.<p><a name="P25S2"></a></p>

Om en vara har tagits om hand, får ägaren under överinseende av kontrollmyndigheten göra varan duglig till utfodring eller till annat avsett ändamål eller använda den för något annat tillåtet ändamål. Annars ska kontrollmyndigheten låta förstöra varan på ägarens bekostnad. <i>Lag (2011:410)</i>.<p><a name="P25S3"></a></p><h4 name="Rättelse"><a name="Rättelse">Rättelse</a></h4><p><a name="P25S4"></a></p><a class="paragraf" name="P26"><b>26 §</b></a>   Om någon inte fullgör sina skyldigheter enligt lagen, de föreskrifter eller beslut som har meddelats med stöd av lagen, de EU-bestämmelser som kompletteras av lagen eller de beslut som har meddelats med stöd av EU-bestämmelserna, får kontrollmyndigheten besluta om rättelse på hans eller hennes bekostnad. <i>Lag (2011:410)</i>.<p><a name="P26S2"></a></p><h4 name="Hjälp av Polismyndigheten"><a name="Hjälp av Polismyndigheten">Hjälp av Polismyndigheten</a></h4><p><a name="P26S3"></a></p><a class="paragraf" name="P27"><b>27 §</b></a>   Polismyndigheten ska lämna den hjälp som behövs för utövande av offentlig kontroll eller verkställighet av beslut enligt denna lag, de föreskrifter eller beslut som har meddelats med stöd av lagen, de EU-bestämmelser som kompletteras av lagen eller de beslut som har meddelats med stöd av EU-bestämmelserna.<p><a name="P27S2"></a></p>

Hjälp enligt första stycket får begäras endast om<br />
   1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 § polislagen (1984:387) behöver tillgripas, eller<br />
   2. det annars finns synnerliga skäl.<br /><i>Lag (2014:704)</i>.<p><a name="P27S3"></a></p><h4 name="Avgifter"><a name="Avgifter">Avgifter</a></h4><p><a name="P27S4"></a></p><a class="paragraf" name="P28"><b>28 §</b></a>   Regeringen eller den myndighet som regeringen bestämmer  får meddela föreskrifter om skyldighet att betala avgifter för  offentlig kontroll och annan offentlig verksamhet.<p><a name="P28S2"></a></p>

Bemyndigandet enligt första stycket innefattar rätt att  meddela föreskrifter om skyldighet för kommunerna att ta ut  sådana avgifter.<p><a name="P28S3"></a></p>

Regeringen eller den myndighet som regeringen bestämmer får  meddela föreskrifter om beräkningen av de avgifter som tas ut  av statliga myndigheter, ett organ med delegerade uppgifter  eller en fysisk person som har delegerats vissa uppgifter.<br /><i>Lag (2021:170)</i>.<p><a name="P28S4"></a></p><h4 name="Straffbestämmelser"><a name="Straffbestämmelser">Straffbestämmelser</a></h4><p><a name="P28S5"></a></p><a class="paragraf" name="P28a"><b>28 a §</b></a>   Till böter eller fängelse i högst två år döms den  som med uppsåt eller av oaktsamhet<br />
   1. producerar, bearbetar, distribuerar eller på något annat  sätt handhar, eller märker, marknadsför eller presenterar,  foder eller fodertillsatser, eller utfodrar djur med foder,  på ett sätt som orsakar eller kan orsaka en fara för  människors eller djurs liv eller hälsa,<br />
   2. samlar in, bearbetar eller på något annat sätt handhar  animaliska biprodukter eller därav framställda produkter på  ett sätt som orsakar eller kan orsaka en fara för människors  eller djurs liv eller hälsa,<br />
   3. inte vidtar åtgärder i samband med produktion,  bearbetning, distribution, utfodring eller annat handhavande  av foder, animaliska biprodukter eller därav framställda  produkter och därigenom föranleder att ett foder, en  animalisk biprodukt eller en därav framställd produkt utgör  eller kan komma att utgöra en fara för människors eller djurs  liv eller hälsa,<br />
   4. brister när det gäller att märka, marknadsföra, eller  presentera ett foder eller en fodertillsats och därigenom  föranleder att ett foder eller en fodertillsats utgör eller  kan komma att utgöra en fara för människors eller djurs liv  eller hälsa,<br />
   5. i större omfattning märker, marknadsför eller presenterar  ett foder eller en fodertillsats på ett sätt som är eller kan  vara vilseledande, eller<br />
   6. brister när det gäller åtgärder för identifiering och  därigenom på ett omfattande eller annars särskilt allvarligt  sätt orsakar att möjligheten att spåra ett foder, en  fodertillsats, en animalisk biprodukt eller därav framställda  produkter försvåras eller kan komma att försvåras.<br /><i>Lag (2018:645)</i>.<p><a name="P28aS2"></a></p><a class="paragraf" name="P29"><b>29 §</b></a>   Till böter döms den som, om gärningen inte ska leda till  ansvar enligt 28 a §, med uppsåt eller av oaktsamhet<br />
   1. bryter mot en föreskrift eller ett beslut som meddelats med  stöd av 5 § tredje stycket, 9 eller 11 §, <br />
   2. bryter mot 8 §, eller<br />
   3. inte fullgör sina skyldigheter enligt 21 § första stycket 
1.<p><a name="P29S2"></a></p>

Till böter döms även den som med uppsåt eller av oaktsamhet  bryter mot skyldigheter, villkor eller förbud som finns i de  EU-bestämmelser som lagen kompletterar. Detta gäller dock inte  om överträdelsen avser bestämmelser om myndighetsutövning  eller andra bestämmelser i förordning (EU) 2017/625.<p><a name="P29S3"></a></p>

I ringa fall ska det inte dömas till ansvar.<br /><i>Lag (2021:170)</i>.<p><a name="P29S4"></a></p><a class="paragraf" name="P30"><b>30 §</b></a>   Om en gärning är belagd med straff i brottsbalken  eller i lagen (2000:1225) om straff för smuggling ska det  inte dömas till ansvar enligt 28 a eller 29 §. <p><a name="P30S2"></a></p>

Det ska inte dömas till ansvar enligt denna lag för en  gärning som omfattas av ett föreläggande om vite om gärningen  ligger till grund för en ansökan om utdömande av vitet. <p><a name="P30S3"></a></p>

Det ska inte dömas till ansvar enligt 29 § om gärningen kan  leda till en sanktionsavgift enligt föreskrifter som har  meddelats med stöd av 30 a §. <i>Lag (2018:645)</i>.<p><a name="P30S4"></a></p><h4 name="Sanktionsavgifter"><a name="Sanktionsavgifter">Sanktionsavgifter</a></h4><p><a name="P30S5"></a></p><a class="paragraf" name="P30a"><b>30 a §</b></a>   Regeringen får meddela föreskrifter om att en  sanktionsavgift ska betalas av den som <br />
   1. påbörjar en verksamhet som är registreringspliktig utan  att någon anmälan om registrering har gjorts, eller <br />
   2. brister när det gäller att uppfylla krav på journalföring  eller annan dokumentation. <p><a name="P30aS2"></a></p>

Avgiftens storlek ska framgå av regeringens föreskrifter.  Avgiften ska uppgå till minst 1 000 kronor och högst 100 000  kronor. När regeringen meddelar föreskrifter om avgiftens  storlek ska hänsyn tas till hur allvarlig överträdelsen är  och till betydelsen av den bestämmelse som överträdelsen  avser.<p><a name="P30aS3"></a></p>

Sanktionsavgiften ska tillfalla staten. <i>Lag (2018:645)</i>.<p><a name="P30aS4"></a></p><a class="paragraf" name="P30b"><b>30 b §</b></a>   En sanktionsavgift ska tas ut även om överträdelsen  inte är uppsåtlig eller oaktsam. <p><a name="P30bS2"></a></p>

Någon sanktionsavgift ska dock inte tas ut om det är  oskäligt. Vid prövningen av denna fråga ska det särskilt  beaktas <br />
   1. om överträdelsen berott på sjukdom som medfört att den  avgiftsskyldige inte förmått att på egen hand göra det som  han eller hon varit skyldig att göra och inte heller förmått  att uppdra åt någon annan att göra det,<br />
   2. om överträdelsen annars berott på en omständighet som den  avgiftsskyldige varken kunnat förutse eller borde ha  förutsett och inte heller kunnat påverka, eller<br />
   3. vad den avgiftsskyldige gjort för att undvika  överträdelsen. <i>Lag (2018:645)</i>.<p><a name="P30bS3"></a></p><a class="paragraf" name="P30c"><b>30 c §</b></a>   Kontrollmyndigheten prövar frågor om  sanktionsavgifter. <p><a name="P30cS2"></a></p>

Innan kontrollmyndigheten beslutar om avgift ska den som  anspråket riktas mot ges tillfälle att yttra sig. Om så inte  har skett inom två år från det att överträdelsen skedde får  någon sanktionsavgift inte beslutas. <i>Lag (2018:645)</i>.<p><a name="P30cS3"></a></p><a class="paragraf" name="P30d"><b>30 d §</b></a>   Det ska inte beslutas om sanktionsavgift för en  överträdelse som omfattas av ett föreläggande om vite om  överträdelsen ligger till grund för en ansökan om utdömande  av vitet. <i>Lag (2018:645)</i>.<p><a name="P30dS2"></a></p><a class="paragraf" name="P30e"><b>30 e §</b></a>   Ett beslut om sanktionsavgift får verkställas  enligt utsökningsbalken när det har fått laga kraft.<br /><i>Lag (2018:645)</i>.<p><a name="P30eS2"></a></p><a class="paragraf" name="P30f"><b>30 f §</b></a>   En beslutad sanktionsavgift faller bort om beslutet  inte har verkställts inom fem år från det att beslutet har  fått laga kraft. <i>Lag (2018:645)</i>.<p><a name="P30fS2"></a></p><h4 name="Överklagande m.m."><a name="Överklagande m.m.">Överklagande m.m.</a></h4><p><a name="P30fS3"></a></p><a class="paragraf" name="P31"><b>31 §</b></a>   Beslut av en kommunal nämnd enligt denna lag, enligt  de föreskrifter som har meddelats med stöd av lagen eller  enligt de EU-bestämmelser som kompletteras av lagen får  överklagas hos länsstyrelsen. <p><a name="P31S2"></a></p>

En kommunal nämnds beslut om sanktionsavgift överklagas dock  till allmän förvaltningsdomstol.<p><a name="P31S3"></a></p>

Prövningstillstånd krävs vid överklagande till  kammarrätten. <i>Lag (2018:645)</i>.<p><a name="P31S4"></a></p><a class="paragraf" name="P32"><b>32 §</b></a>   Beslut av Jordbruksverket eller av en annan statlig  förvaltningsmyndighet enligt denna lag, enligt de  föreskrifter som har meddelats med stöd av lagen eller enligt  de EU-bestämmelser som lagen kompletterar, får överklagas till  allmän förvaltningsdomstol.<p><a name="P32S2"></a></p>

Detsamma gäller beslut som har meddelats av ett organ med  delegerade uppgifter eller av en fysisk person som har  delegerats vissa uppgifter.<p><a name="P32S3"></a></p>

Prövningstillstånd krävs vid överklagande till kammarrätten.<p><a name="P32S4"></a></p>

Beslut som gäller Försvarsmakten eller Försvarets materielverk  överklagas dock till regeringen. <i>Lag (2021:170)</i>.<p><a name="P32S5"></a></p><a class="paragraf" name="P32a"><b>32 a §</b></a>   Den myndighet som har delegerat uppgiften att utöva  offentlig kontroll eller annan offentlig verksamhet till ett  organ eller till en fysisk person ska föra det allmännas talan  i allmän förvaltningsdomstol, om det överklagade beslutet har  meddelats av ett sådant organ eller en sådan fysisk person.<p><a name="P32aS2"></a></p>

Lagen (1986:1142) om överklagande av beslut av enskilda organ  med offentliga förvaltningsuppgifter ska gälla även för  överklagande av beslut som har meddelats av en fysisk person  som har delegerats vissa uppgifter. <i>Lag (2021:170)</i>.<p><a name="P32aS3"></a></p><a class="paragraf" name="P33"><b>33 §</b></a>   En myndighet får bestämma att dess beslut ska gälla  omedelbart även om det överklagas. Detta gäller dock inte  beslut om sanktionsavgift. <i>Lag (2018:645)</i>.<p><a name="P33S2"></a></p><br /><h3 name="overgang"><a name="overgang">Övergångsbestämmelser</a></h3>
2006:805<br />
   1. Denna lag träder i kraft den 1 juli 2006. Genom lagen upphävs lagen (1985:295) om foder.<br />
   2. Förbud, förelägganden och andra beslut om skyldigheter för enskilda som har meddelats med stöd av äldre föreskrifter skall anses beslutade enligt denna lag.<br />
   3. För överklagande av beslut som har meddelats före ikraftträdandet av länsstyrelsen eller av en annan myndighet till vilken Statens jordbruksverk har överlåtit att utöva tillsyn gäller äldre föreskrifter.<br />
   4. Fram till och med den 31 december 2006 skall i stället för 28 § följande gälla. Regeringen eller den myndighet som regeringen bestämmer får meddela föreskrifter om att avgifter får tas ut för offentlig kontroll och i ärenden enligt lagen, de föreskrifter som har meddelats med stöd av lagen eller de EG-bestämmelser som kompletteras av lagen. Regeringen får överlåta åt kommunen att meddela föreskrifter om sådana avgifter. Regeringen eller den myndighet som regeringen bestämmer får meddela föreskrifter om beräkningen av avgifter som tas ut av statliga myndigheter och av kontrollorgan.<p><a name="P33S2"></a></p>

2008:661<br />
   1. Denna lag träder i kraft den 1 januari 2009.<br />
   2. Beslut som har meddelats av en kommunal nämnd med stöd av äldre föreskrifter gäller fortfarande.<p><a name="P33S3"></a></p>

2017:752<br />
   1. Denna lag träder i kraft den 1 januari 2018.<br />
   2. Äldre bestämmelser gäller för överklagande av beslut som  har tillkännagetts före ikraftträdandet.<p><a name="P33S4"></a></p>

2017:784<br />
   1. Denna lag träder i kraft den 1 oktober 2017.<br />
   2. Äldre föreskrifter gäller fortfarande för överklagande av  beslut som har meddelats före den 1 oktober 2017.<p><a name="P33S5"></a></p>

2018:645<br />
   1. Denna lag träder i kraft den 1 januari 2019.<br />
   2. Äldre föreskrifter gäller fortfarande för överträdelser  som har skett före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>