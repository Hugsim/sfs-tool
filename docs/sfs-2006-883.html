<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2006:883) med instruktion för Kronofogdemyndigheten
 - SFS sfs-2006-883</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2006:883) med instruktion för Kronofogdemyndigheten
</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2006:883</span> •
                <span><strong>Utfärdad:</strong> 2006-06-08</span>
            </div>
        </header>

        <main class="law-content">
            <h2>Förordning (2006:883) med instruktion för Kronofogdemyndigheten
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2006:883<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2006-06-08 <br />  


<b>Ändrad</b>:   
t.o.m. SFS 2007:388<br />  

<b>Upphävd</b>: 
2008-01-01<br />

<b>Författningen har upphävts genom</b>: 
SFS 2007:781<br />


<b>Ändringsregister</b>:   
<a href="http://rkrattsbaser.gov.se/sfsr?bet=2006:883">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2006:883">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Kronofogdemyndigheten är knuten till Skatteverket för administrativ ledning och styrning i strategiska frågor enligt vad som närmare anges i denna förordning och i förordningen
(2003:1106) med instruktion för Skatteverket.<p><a name="P1S2"></a></p><a class="paragraf" name="P2"><b>2 §</b></a>   Om inte något annat följer av särskilda föreskrifter, ansvarar Kronofogdemyndigheten för frågor om<br />
   1. verkställighet enligt utsökningsbalken och andra författningar,<br />
   2. indrivning enligt lagen (1993:891) om indrivning av statliga fordringar m.m.,<br />
   3. betalningsföreläggande och handräckning,<br />
   4. skuldsanering,<br />
   5. tillsyn i och lönegaranti vid konkurs, samt<br />
   6. lönegaranti vid företagsrekonstruktion.<p><a name="P2S2"></a></p>

Kronofogdemyndigheten är behörig myndighet i ärenden om bistånd åt eller bistånd av andra staters myndigheter för verkställighet och indrivning samt utbyte av information och delgivning av handlingar i ärenden om verkställighet och indrivning. Förordning (2006:1174).<p><a name="P2S3"></a></p><a class="paragraf" name="P3"><b>3 §</b></a>   Kronofogdemyndigheten skall<br />
   1. meddela föreskrifter om verkställighet av lag enligt särskilda bemyndiganden,<br />
   2. genom sådana allmänna råd som avses i 1 §
författningssamlingsförordningen (1976:725) och uttalanden verka för lagenlighet, följdriktighet och enhetlighet vid rättstillämpningen inom verksamhetsområdet, och<br />
   3. verka för att betalningsförpliktelser och andra förpliktelser som kan bli föremål för verkställighet fullgörs i tid och på rätt sätt.<p><a name="P3S2"></a></p>

Kronofogdemyndigheten skall även i övrigt, enligt de riktlinjer som statsmakterna har angett, meddela de föreskrifter och andra beslut som behövs för att uppnå samordning, rationalisering och enhetlighet vid arbetet inom myndigheten.<p><a name="P3S3"></a></p><a class="paragraf" name="P4"><b>4 §</b></a>   Kronofogdemyndigheten får bedriva sådan tjänsteexport inom sitt verksamhetsområde som är förenlig med myndighetens uppgifter i övrigt, på de villkor som föreskrivs i tjänsteexportförordningen (1992:192).<p><a name="P4S2"></a></p><h4 name="Samverkan"><a name="Samverkan">Samverkan</a></h4><p><a name="P4S3"></a></p><a class="paragraf" name="P5"><b>5 §</b></a>   Kronofogdemyndigheten skall samverka med Skatteverket när det gäller strategiska frågor om administrativ ledning och styrning.<p><a name="P5S2"></a></p>

Kronofogdemyndigheten skall utnyttja med Skatteverket gemensamt stöd när det gäller IT-verksamheten och administrativa stödfunktioner.<p><a name="P5S3"></a></p><a class="paragraf" name="P6"><b>6 §</b></a>   Chefen för Kronofogdemyndigheten och chefen för Skatteverket skall hålla varandra underrättade om myndigheternas verksamhet i den utsträckning som behövs för samverkan enligt 5 §.<p><a name="P6S2"></a></p><h4 name="Administrativ ledning och styrning"><a name="Administrativ ledning och styrning">Administrativ ledning och styrning</a></h4><p><a name="P6S3"></a></p><a class="paragraf" name="P7"><b>7 §</b></a>   Skatteverket beslutar om<br />
   1. Kronofogdemyndighetens långsiktiga inriktning i andra frågor än som avses i 2 och 3 §§,<br />
   2. mål och strategier som är gemensamma för Skatteverket och Kronofogdemyndigheten samt avsättningar från anslaget till Kronofogdemyndigheten för utnyttjande av gemensamt stöd och övrig ekonomisk styrning av Kronofogdemyndigheten i de delar där den berör Skatteverket, och<br />
   3. lokalisering av kontor och andra övergripande organisationsfrågor som rör Kronofogdemyndigheten.<p><a name="P7S2"></a></p><a class="paragraf" name="P8"><b>8 §</b></a>   Beslut som avses i 7 § fattas sedan Skatteverket har hört chefen för Kronofogdemyndigheten.<p><a name="P8S2"></a></p>

Om chefen för Kronofogdemyndigheten har en avvikande mening, skall denna anges.<p><a name="P8S3"></a></p><h4 name="Verksförordningens tillämpning"><a name="Verksförordningens tillämpning">Verksförordningens tillämpning</a></h4><p><a name="P8S4"></a></p><a class="paragraf" name="P9"><b>9 §</b></a>   Verksförordningen (1995:1322) skall tillämpas på Kronofogdemyndigheten med undantag av 3-5, 9, 10, 13-15, 17, 19, 21, 23, 30 och 32-34 §§.<p><a name="P9S2"></a></p>

Bestämmelserna i 24-26 och 31 §§ tillämpas dock endast i administrativa ärenden.<p><a name="P9S3"></a></p><h4 name="Internrevision"><a name="Internrevision">Internrevision</a></h4><p><a name="P9S4"></a></p><a class="paragraf" name="P9a"><b>9 a §</b></a>   Internrevisionen vid Skatteverket omfattar även den verksamhet som Kronofogdemyndigheten bedriver eller ansvarar för. Förordning (2006:1240).<p><a name="P9aS2"></a></p><h4 name="Kronofogdemyndighetens chef"><a name="Kronofogdemyndighetens chef">Kronofogdemyndighetens chef</a></h4><p><a name="P9aS3"></a></p><a class="paragraf" name="P10"><b>10 §</b></a>   Rikskronofogden är chef för Kronofogdemyndigheten.<p><a name="P10S2"></a></p>

Vid Kronofogdemyndigheten skall det finnas en biträdande rikskronofogde som är rikskronofogdens ställföreträdare.<p><a name="P10S3"></a></p><a class="paragraf" name="P11"><b>11 §</b></a>   Rikskronofogden ansvarar för operativ ledning och materiell styrning av Kronofogdemyndigheten samt andra frågor som inte Skatteverket skall besluta om.<p><a name="P11S2"></a></p><h4 name="Styrelse"><a name="Styrelse">Styrelse</a></h4><p><a name="P11S3"></a></p><a class="paragraf" name="P12"><b>12 §</b></a>   Att Skatteverkets styrelse skall fatta beslut i fråga om Kronofogdemyndigheten framgår av 16 a och 16 b §§ förordningen
(2003:1106) med instruktion för Skatteverket.<p><a name="P12S2"></a></p><h4 name="Intressentråd"><a name="Intressentråd">Intressentråd</a></h4><p><a name="P12S3"></a></p><a class="paragraf" name="P13"><b>13 §</b></a>   Vid Kronofogdemyndigheten skall det finnas ett råd med intressentföreträdare som skall ha insyn i Kronofogdemyndighetens verksamhet (intressentråd).<p><a name="P13S2"></a></p>

Rådet består av högst nio ledamöter och leds av rikskronofogden. Övriga ledamöter av intressentrådet utses av regeringen för en bestämd tid.<p><a name="P13S3"></a></p><a class="paragraf" name="P14"><b>14 §</b></a>   Intressentrådet skall ges möjlighet att yttra sig i administrativa frågor av större betydelse och i ärenden om föreskrifter som Kronofogdemyndigheten meddelar.<p><a name="P14S2"></a></p><h4 name="Information"><a name="Information">Information</a></h4><p><a name="P14S3"></a></p><a class="paragraf" name="P15"><b>15 §</b></a>   Rikskronofogden skall hålla Skatteverkets styrelse och intressentrådet informerade om verksamheten.<p><a name="P15S2"></a></p><h4 name="Organisation"><a name="Organisation">Organisation</a></h4><p><a name="P15S3"></a></p><a class="paragraf" name="P16"><b>16 §</b></a>   Vid Kronofogdemyndigheten skall det finnas en särskild organisatorisk enhet för tillsyn i konkurs.<p><a name="P16S2"></a></p>

I övrigt beslutar myndigheten om sin egen organisation, om inte annat följer av 7 §.<p><a name="P16S3"></a></p><a class="paragraf" name="P17"><b>17 §</b></a>   Enheter där det bedrivs verksamhet som avses i 2 § första stycket 1 och 2 eller tillsyn i konkurs skall ledas av kronofogdar.<p><a name="P17S2"></a></p>

Rikskronofogden får i det enskilda fallet medge undantag från kravet på kronofogdekompetens, om det finns särskilda skäl.<p><a name="P17S3"></a></p><h4 name="Personalföreträdare"><a name="Personalföreträdare">Personalföreträdare</a></h4><p><a name="P17S4"></a></p><a class="paragraf" name="P18"><b>18 §</b></a>   Personalföreträdarförordningen (1987:1101) skall tillämpas på Kronofogdemyndigheten med undantag av vad som följer av 14 §
förordningen (2003:1106) med instruktion för Skatteverket.<p><a name="P18S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P18S3"></a></p><a class="paragraf" name="P19"><b>19 §</b></a>   Ärenden om personalansvar för Kronofogdemyndighetens anställda prövas av personalansvarsnämnden för Skatteverket och Kronofogdemyndigheten enligt föreskrifterna i 13 och 14 §§
förordningen (2003:1106) med instruktion för Skatteverket.<p><a name="P19S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P19S3"></a></p><a class="paragraf" name="P20"><b>20 §</b></a>   Rikskronofogden skall besluta i ärenden som inte skall avgöras av Skatteverket eller personalansvarsnämnden för Skatteverket och Kronofogdemyndigheten.<p><a name="P20S2"></a></p>

Om sådana ärenden som rikskronofogden skall besluta i enligt första stycket inte behöver avgöras av denne, får de avgöras av någon anställd enligt vad som anges i Kronofogdemyndighetens arbetsordning eller i särskilt beslut.<p><a name="P20S3"></a></p>

Andra stycket gäller inte föreskrifter.<p><a name="P20S4"></a></p><h4 name="Anställning m.m."><a name="Anställning m.m.">Anställning m.m.</a></h4><p><a name="P20S5"></a></p><a class="paragraf" name="P21"><b>21 §</b></a>   Rikskronofogden skall anställas genom beslut av regeringen. Anställningen får begränsas till att gälla längst till en viss tidpunkt.<p><a name="P21S2"></a></p>

Biträdande rikskronofogden skall anställas genom beslut av regeringen efter anmälan av rikskronofogden. Anställningen får begränsas till att gälla längst till en viss tidpunkt.<p><a name="P21S3"></a></p>

Andra anställningar beslutas av Kronofogdemyndigheten.<p><a name="P21S4"></a></p><a class="paragraf" name="P22"><b>22 §</b></a>   Endast den som är svensk medborgare får anställas som rikskronofogde, biträdande rikskronofogde, chefskronofogde, kronofogde, biträdande kronofogde, kronofogdeaspirant, kronokommissarie, kronoinspektör eller kronoassistent.<p><a name="P22S2"></a></p><a class="paragraf" name="P23"><b>23 §</b></a>   Behörig att antas som kronofogdeaspirant är den som<br />
   1. uppfyller behörighetskravet enligt förordningen (2007:386)
om kunskapsprov för behörighet som domare, m.m., och<br />
   2. förvärvat notariemeritering enligt notarieförordningen
(1990:469) eller genomgått den praktiktjänstgöring som Kronofogdemyndigheten bestämmer i samråd med Domstolsverket.<p><a name="P23S2"></a></p>

Kronofogdemyndigheten får i det enskilda fallet medge undantag från kravet enligt första stycket 2 om det finns särskilda skäl. Förordning (2007:388).<p><a name="P23S3"></a></p><a class="paragraf" name="P24"><b>24 §</b></a>   Som chefskronofogde eller kronofogde får den anställas som uppfyller villkoren för anställning som kronofogdeaspirant och som har genomgått kronofogdeutbildning.<p><a name="P24S2"></a></p>

Kronofogdemyndigheten får meddela ytterligare föreskrifter om behörighet till viss antagning.<p><a name="P24S3"></a></p><a class="paragraf" name="P25"><b>25 §</b></a>   Kronofogdemyndigheten beslutar i fråga om tillstånd som avses i 12 kap. 3 § rättegångsbalken för kronofogde att vara rättegångsombud.<p><a name="P25S2"></a></p><a class="paragraf" name="P26"><b>26 §</b></a>   Vid exekutiv försäljning får en anställd vid Kronofogdemyndigheten inte köpa egendom om han eller hon har tagit befattning med det mål i vilket försäljning sker.<p><a name="P26S2"></a></p><a class="paragraf" name="P27"><b>27 §</b></a>   I fråga om ersättning till en anställd vid Kronofogdemyndigheten som tillfogats skada på egendom gäller förordningen (1965:59) om ersättning till polismän m.fl. för skada på egendom. Då skall det som i förordningen sägs om Rikspolisstyrelsen i stället gälla Kronofogdemyndigheten.<p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2006:883<br />
   1. Denna förordning träder i kraft den 1 juli 2006, då förordningen (1988:784) med instruktion för exekutionsväsendet skall upphöra att gälla.<br />
   2. Beslut som har meddelats av en kronofogdemyndighet före ikraftträdandet och som inte skall överklagas hos allmän förvaltningsdomstol enligt 22 a § förvaltningslagen (1986:223)
får överklagas hos Kronofogdemyndigheten, om inte något annat är särskilt föreskrivet.<p><a name="P27S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>