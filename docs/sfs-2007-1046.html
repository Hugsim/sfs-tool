<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2007:1046) med instruktion för Skogsstyrelsen
 - SFS sfs-2007-1046</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2007:1046) med instruktion för Skogsstyrelsen
</h1>
            <div class="meta-info">
                <span><strong>SFS:</strong> 2007:1046</span> •
                <span><strong>Utfärdad:</strong> 2007-11-22</span>
            </div>
        </header>

        <main class="law-content">
            <h2>Förordning (2007:1046) med instruktion för Skogsstyrelsen
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:1046<br />

<b>Departement/myndighet</b>:   
Jordbruksdepartementet <br />  

<b>Utfärdad</b>:   
2007-11-22 <br />  


<b>Ändrad</b>:   
t.o.m. SFS 2008:1057<br />  

<b>Upphävd</b>: 
2010-01-01<br />

<b>Författningen har upphävts genom</b>: 
SFS 2009:1393<br />


<b>Ändringsregister</b>:   
<a href="http://rkrattsbaser.gov.se/sfsr?bet=2007:1046">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:1046">Fulltext (Regeringskansliet)</a> 


<br />

<hr />



<div><p><a name="S1"></a></p>

Regeringen föreskriver följande.<p><a name="S2"></a></p><h4 name="Uppgifter"><a name="Uppgifter">Uppgifter</a></h4><p><a name="S3"></a></p><a class="paragraf" name="P1"><b>1 §</b></a>   Skogsstyrelsen är förvaltningsmyndighet för frågor om skogsbruket och har i uppgift att verka för att landets skogar vårdas och brukas på ett sådant sätt att de beslutade målen för skogspolitiken kan uppnås.<p><a name="P1S2"></a></p><a class="paragraf" name="P2"><b>2 §</b></a>   Myndigheten ska<br />
   1. verka för att skogen och skogsmarken utnyttjas effektivt och ansvarsfullt så att den ger en uthålligt god avkastning,<br />
   2. följa skogsbrukets utveckling och vidta lämpliga åtgärder för att följa skogsnäringen,<br />
   3. leda och samordna de statliga åtgärderna på skogsbrukets område,<br />
   4. ha ett särskilt sektorsansvar för miljömålsarbetet,<br />
   5. ansvara för samordning, utveckling, uppföljning, utvärdering, rapportering och information i fråga om miljökvalitetsmålet Levande skogar,<br />
   6. utöva tillsyn över efterlevnaden av sådan lagstiftning för vilken Skogsstyrelsen angetts som tillsynsmyndighet,<br />
   7. medverka i frågor om hushållning med naturresurser,<br />
   8. medverka i den yttre rationaliseringen av skogsfastigheter,<br />
   9. medverka i genomförandet av politiken för regional tillväxt,<br />
   10. bedriva rådgivning samt informera om landets skogar och skogsbruk i syfte att främja ett rationellt skogsbruk och biologisk mångfald,<br />
   11. utarbeta statistik och prognoser till ledning för skogsbruket och för samhällets och näringslivets planering på områden med anknytning till skogsbruket,<br />
   12. verka för att skog och skogsmark skyddas mot skador av luftföroreningar, djur och sjukdomar,<br />
   13. vidta åtgärder för att bevara den ärftliga variationen hos de inhemska skogsträden,<br />
   14. verka för utveckling och tillämpning av skogsbruksmetoder anpassade till de naturgivna förutsättningarna,<br />
   15. verka för en långsiktig och god försörjning med skogsodlingsmaterial,<br />
   16. verka för aktivt svenskt deltagande i internationellt skogssamarbete och medverka i internationell rapportering,<br />
   17. ha tillsyn över virkesmätningen,<br />
   18. förvalta myndighetens fasta egendom och andra tillgångar,<br />
   19. besluta om statligt stöd till skogsbruket, samt<br />
   20. i den utsträckning tillgång på medel och personal medger utföra sådana tjänster åt skogsägare som bidrar till en hållbar utveckling av skogarna.<p><a name="P2S2"></a></p><h4 name="Särskilda uppgifter"><a name="Särskilda uppgifter">Särskilda uppgifter</a></h4><p><a name="P2S3"></a></p><a class="paragraf" name="P3"><b>3 §</b></a>   Myndigheten ska i fråga om sitt miljömålsarbete enligt 2 §
4 och 5 rapportera till det miljömålsråd som finns inom Naturvårdsverket och samråda med rådet om vilken rapportering som behövs.<p><a name="P3S2"></a></p><a class="paragraf" name="P3a"><b>3 a §</b></a>   Skogsstyrelsen har inom sitt verksamhetsområde rätt att bedriva uppdragsverksamhet med de begränsningar som följer av andra stycket.<p><a name="P3aS2"></a></p>

Uppdragsverksamhet enligt första stycket får endast bedrivas om det finns synnerliga skäl, om verksamheten innebär<br />
   1. rotpoststämpling,<br />
   2. skogsbruksåtgärder,<br />
   3. avverkning inklusive gallring och röjning,<br />
   4. skötseluppdrag för annan part med avseende på skogsproduktion,<br />
   5. förhandlingar för annan part vid marklösen eller avtal om ersättning,<br />
   6. upphandling av entreprenörer för annan part,<br />
   7. ekonomiadministration för annan part, eller<br />
   8. förmedling eller försäljning av virke för annan part.<br />
Förordning (2008:1057).<p><a name="P3aS3"></a></p><a class="paragraf" name="P4"><b>4 §</b></a>   Myndigheten får, inom ramen för full kostnadstäckning, bedriva sådan tjänsteexport som är förenlig med myndighetens uppgifter och verksamhetsområde.<p><a name="P4S2"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P4S3"></a></p><a class="paragraf" name="P5"><b>5 §</b></a>   Myndigheten leds av en styrelse. Styrelsen ska bestå av högst nio ledamöter inklusive ordföranden.<p><a name="P5S2"></a></p><a class="paragraf" name="P6"><b>6 §</b></a>   Har upphävts genom förordning (2008:1057).<p><a name="P6S2"></a></p><a class="paragraf" name="P7"><b>7 §</b></a>   Har upphävts genom förordning (2008:1057).<p><a name="P7S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P7S3"></a></p><a class="paragraf" name="P8"><b>8 §</b></a>   Generaldirektören är myndighetschef.<p><a name="P8S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P8S3"></a></p><a class="paragraf" name="P9"><b>9 §</b></a>   Vid myndigheten ska det finnas en personalansvarsnämnd.<p><a name="P9S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P9S3"></a></p><a class="paragraf" name="P10"><b>10 §</b></a>   Myndigheten ska tillämpa internrevisionsförordningen
(2006:1228).<p><a name="P10S2"></a></p><a class="paragraf" name="P11"><b>11 §</b></a>   Personalföreträdarförordningen (1987:1101) ska tillämpas på myndigheten.<p><a name="P11S2"></a></p><h4 name="Avgifter"><a name="Avgifter">Avgifter</a></h4><p><a name="P11S3"></a></p><a class="paragraf" name="P12"><b>12 §</b></a>   Skogsstyrelsen får ta ut avgifter för varor och tjänster som rör skogsinventering, skogsbruksplanläggning, skogsvård, utsyning av skog, skogsvärdering, skogsväghållning, naturvård, kulturmiljövård samt utbildning, rådgivning, information och verksamhet i övrigt som är förenlig med myndighetens uppgifter.<p><a name="P12S2"></a></p>

Avgifter för uppdragsverksamhet ska beräknas så att full kostnadstäckning uppnås.<p><a name="P12S3"></a></p>

Myndigheten får meddela föreskrifter om avgifter för sådana varor och tjänster som avses i första stycket och grunder för hur avgifterna för sådana varor och tjänster ska beräknas.<br />
Förordning (2008:1057).<p><a name="P12S4"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>