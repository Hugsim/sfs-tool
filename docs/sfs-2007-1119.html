<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2007:1119) med instruktion för Affärsverket svenska kraftnät - SFS sfs-2007-1119</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2007:1119) med instruktion för Affärsverket svenska kraftnät</h1>
            <div class="meta-info">
                <span><strong>SFS:</strong> 2007:1119</span> •
                <span><strong>Utfärdad:</strong> 2007-11-29</span>
            </div>
        </header>

        <main class="law-content">
            <h2>Förordning (2007:1119) med instruktion för Affärsverket svenska kraftnät</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:1119<br />

<b>Departement/myndighet</b>:   
Klimat- och näringslivsdepartementet RSE <br />  

<b>Utfärdad</b>:   
2007-11-29 <br />  


<b>Ändrad</b>:   
t.o.m. SFS 2023:577<br />  

<b>Upphävd</b>: 
2025-08-01<br />

<b>Författningen har upphävts genom</b>: 
SFS 2025:782<br />


<b>Ändringsregister</b>:   
<a href="http://rkrattsbaser.gov.se/sfsr?bet=2007:1119">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:1119">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Affärsverket svenska kraftnät (Svenska kraftnät) har till uppgift att på ett affärsmässigt sätt förvalta, driva och utveckla ett kostnadseffektivt, driftsäkert och miljöanpassat kraftöverföringssystem, sälja överföringskapacitet samt i övrigt bedriva verksamheter som är anknutna till kraftöverföringssystemet.<p><a name="P1S2"></a></p><a class="paragraf" name="P2"><b>2 §</b></a>   Svenska kraftnät är systemansvarig myndighet enligt 8 kap. 
1 § ellagen (1997:857) och 6 § förordningen (2023:241) om det  nationella elsystemet. Svenska kraftnät är även  elberedskapsmyndighet enligt elberedskapslagen (1997:288).<br />
Förordning (2023:250).<p><a name="P2S2"></a></p><a class="paragraf" name="P2a"><b>2 a §</b></a>   Svenska kraftnät är beredskapsmyndighet enligt  förordningen (2022:524) om statliga myndigheters beredskap.<br />
Förordning (2022:535).<p><a name="P2aS2"></a></p><a class="paragraf" name="P3"><b>3 §</b></a>   Svenska kraftnät ska också<br />
   1. bygga ut ett transmissionsnät för el i Sverige och  förbindelser med elnät i andra länder baserat på  samhällsekonomiska lönsamhetsbedömningar, <br />
   2. svara för tillsyn i frågor om driftsäkerhet hos det  nationella elsystemet enligt ellagen (1997:857) och  förordningen (2023:241) om det nationella elsystemet,<br />
   3. främja konkurrensen på elmarknaden,<br />
   4. främja forskning, utveckling och demonstration av ny teknik  av betydelse för verksamheten,<br />
   5. bedriva tjänsteexport inom sitt verksamhetsområde,<br />
   6. främja dammsäkerheten i landet,<br />
   7. bygga ut, installera och förvalta ledningar för elektronisk  kommunikation, främst på transmissionsnätet, samt upplåta  nätkapacitet i dessa,<br />
   8. bevaka tillgången på höglastkapacitet i det svenska  elsystemet och löpande förmedla information om effekttillgång  till marknadens aktörer samt övervaka och utföra bedömningar  av resurstillräckligheten i enlighet med artikel 20.1 i  Europaparlamentets och rådets förordning (EU) 2019/943 av den 
5 juni 2019 om den inre marknaden för el,<br />
   9. inom sitt verksamhetsområde se till att möjligheterna att  bygga ut fossilfri elproduktion och nya användningsområden för  el tas tillvara i omställningen av elsystemet,<br />
   10. inom sitt område inkassera kapacitetsavgifter och  betalningar i enlighet med artikel 49 i förordning (EU) 
2019/943,<br />
   11. även i övrigt inom sitt verksamhetsområde fullgöra  uppgifter som följer av förordning (EU) 2019/943,<br />
   12. se till att de regelverk och rutiner som affärsverket  disponerar över är kostnadseffektiva och enkla för medborgare  och företag,<br />
   13. vartannat år genomföra och, efter att ha hört Statens  energimyndighet, till Myndigheten för samhällsskydd och  beredskap redovisa ett identifieringsarbete av potentiella  europeiska kritiska infrastrukturer inom under-sektorn el  enligt rådets direktiv 2008/114/EG av den 8 december 2008 om  identifiering av, och klassificering som, europeisk kritisk  infrastruktur och bedömning av behovet att stärka skyddet av  denna,<br />
   14. senast den 31 maj varje år i en särskild rapport till  regeringen redovisa<br />
      a) hur kraftbalansen under den senaste vintern har  upprätthållits,<br />
      b) en prognos för kraftbalansen under den kommande vintern,  där även omgivande länders exportmöjligheter beaktas för att  inkludera en bedömning av hur mycket import Sverige kan räkna  med vid topplasttimmen,<br />
      c) en bedömning av förutsättningarna för att långsiktigt  upprätthålla kraftbalansen, där även omgivande länders  exportmöjligheter beaktas för att inkludera en bedömning av  hur mycket import Sverige kan räkna med vid topplasttimmen,  och<br />
      d) vilka informationsinsatser som har riktats till aktörerna  på elmarknaden i fråga om kraftbalansen,<br />
   15. vartannat år med början 2023 upprätta en tioårig  investeringsplan och lämna in planen till  Energimarknadsinspektionen,<br />
   16. inom sitt verksamhetsområde verka för att de  energipolitiska mål som riksdagen har godkänt uppnås, och<br />
   17. vid tillämpningen av förordning (EU) 2019/941 av den 
5 juni 2019 om riskberedskap inom elsektorn och om upphävande  av direktiv 2005/89/EG<br />
      a) ta fram underlag enligt artiklarna 7, 10, 14 och 17 i  förordningen, och<br />
      b) särskilt samverka med Statens energimyndighet när denna  fullgör sina uppgifter i egenskap av behörig myndighet enligt  förordningen, i syfte att säkerställa ett effektivt  utarbetande och korrekt genomförande av riskberedskapsplaner  och att underlätta förebyggande och utvärdering av elkriser  och informationsutbyte om sådana. Förordning (2023:577).<p><a name="P3S2"></a></p><a class="paragraf" name="P4"><b>4 §</b></a>   I krig eller när regeringen annars bestämmer är det Svenska kraftnäts uppgift att i samverkan med övriga totalförsvarsmyndigheter tillgodose samhällets behov av elkraft genom att planera, leda och samordna elförsörjningens resurser.<p><a name="P4S2"></a></p>

När förbrukningsreglering av el införts har Svenska kraftnät till uppgift att, i den utsträckning regeringen föreskriver, svara för långsiktig planering och inriktning av elproduktionen.<p><a name="P4S3"></a></p><a class="paragraf" name="P5"><b>5 §</b></a>   Svenska kraftnät ska i fråga om dammsäkerhet<br />
   1. följa klimatförändringarnas påverkan samt följa och medverka i utvecklingen i landet,<br />
   2. verka för att riskerna för en allvarlig störning på samhället genom dammhaveri eller höga flöden i reglerade vattendrag minskar,<br />
   3. årligen rapportera till regeringen om utvecklingen och vid behov föreslå åtgärder,<br />
   4. främja forskning och utveckling samt kunskapsförmedling, och<br />
   5. svara för tillsynsvägledning enligt miljötillsynsförordningen (2011:13) och samverka med länsstyrelserna för att åstadkomma ett effektivt tillsynsarbete. Förordning (2014:215).<p><a name="P5S2"></a></p><h4 name="Affärsverkskoncernen"><a name="Affärsverkskoncernen">Affärsverkskoncernen</a></h4><p><a name="P5S3"></a></p><a class="paragraf" name="P6"><b>6 §</b></a>   Svenska kraftnät och de företag där staten genom Svenska kraftnät direkt eller indirekt har ett bestämmande inflytande bildar tillsammans en affärsverkskoncern.<p><a name="P6S2"></a></p><h4 name="Ledning"><a name="Ledning">Ledning</a></h4><p><a name="P6S3"></a></p><a class="paragraf" name="P7"><b>7 §</b></a>   Myndigheten leds av en styrelse.<p><a name="P7S2"></a></p><a class="paragraf" name="P8"><b>8 §</b></a>   Styrelsen ska bestå av högst sju ledamöter. I styrelsen ingår dessutom myndighetschefen och personalföreträdarna vid verket.<p><a name="P8S2"></a></p><a class="paragraf" name="P9"><b>9 §</b></a>   Styrelsen ansvarar för att statens intressen som ägare tas till vara i affärsverkskoncernens företag och i andra företag där Svenska kraftnät förvaltar statens aktier eller andelar.<p><a name="P9S2"></a></p><a class="paragraf" name="P10"><b>10 §</b></a>   Styrelsen ska särskilt<br />
   1. ägna sig åt den långsiktiga planeringen inom koncernen,<br />
   2. bestämma hur rapportering och samordning mellan Svenska kraftnät och koncernens företag ska ske,<br />
   3. svara för att de krav beaktas som ställs på verksamheten med hänsyn till totalförsvaret, energipolitiken, regionalpolitiken och miljöpolitiken, och<br />
   4. se till att regeringen får det underlag som den behöver för att ta ställning till omfattningen och inriktningen av verksamhetens olika delar.<p><a name="P10S2"></a></p><h4 name="Organisation"><a name="Organisation">Organisation</a></h4><p><a name="P10S3"></a></p><a class="paragraf" name="P11"><b>11 §</b></a>   Det ingår i generaldirektörens uppgifter att inom verksamheten Elberedskap själv avgöra ärenden om föreskrifter, ålägganden och övriga ärenden som rör delfunktionen Elförsörjning.<p><a name="P11S2"></a></p><a class="paragraf" name="P12"><b>12 §</b></a>   Om ett styrelseärende är så brådskande att styrelsen inte hinner sammanträda för att behandla det, får ärendet avgöras genom meddelanden mellan ordföranden och minst så många ledamöter som behövs för beslutförhet.<p><a name="P12S2"></a></p>

Om detta förfarande inte är lämpligt får generaldirektören ensam avgöra ärendet. Ett sådant beslut ska anmälas vid nästa sammanträde med styrelsen.<p><a name="P12S3"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P12S4"></a></p><a class="paragraf" name="P13"><b>13 §</b></a>   Vid Svenska kraftnät ska det finnas ett rådgivande organ  som benämns Elberedskapsrådet. Rådet har till uppgift att be-
vaka elföretagens och det övriga totalförsvarets intressen i  frågor om elberedskap. Rådet ska ges tillfälle att yttra sig i  frågor av principiell eller större betydelse som rör inrikt-
ning på beredskapsåtgärder eller föreskrifter och ålägganden  om beredskapsåtgärder. Myndighetschefen ska vara ordförande i  Elberedskapsrådet.<p><a name="P13S2"></a></p>

Rådet ska bestå av högst tolv ledamöter.<br />
Förordning (2019:1305).<p><a name="P13S3"></a></p><a class="paragraf" name="P14"><b>14 §</b></a>   Vid Svenska kraftnät ska det finnas ett råd som ska biträda affärsverket i arbetet med dammsäkerhetsfrågor
(Dammsäkerhetsrådet). Rådet är ett informations- och samrådsorgan för frågor relaterade till dammsäkerhet.<br />
Förordning (2014:215).<p><a name="P14S2"></a></p><h4 name="Medelsförvaltning"><a name="Medelsförvaltning">Medelsförvaltning</a></h4><p><a name="P14S3"></a></p><a class="paragraf" name="P15"><b>15 §</b></a>   Svenska kraftnäts medel får användas för de ändamål som regeringen har fastställt i investeringsplanen och de övriga föreskrifter som avser Svenska kraftnäts verksamhet.<p><a name="P15S2"></a></p><a class="paragraf" name="P16"><b>16 §</b></a>   Svenska kraftnäts medel får inte lånas ut till företag i affärsverkskoncernen utan regeringens medgivande i varje särskilt fall.<p><a name="P16S2"></a></p><h4 name="Extern revision"><a name="Extern revision">Extern revision</a></h4><p><a name="P16S3"></a></p><a class="paragraf" name="P17"><b>17 §</b></a>   Styrelsen ska se till att Riksrevisionen får de uppgifter som behövs för revisionen av affärsverkskoncernen.<p><a name="P17S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P17S3"></a></p><a class="paragraf" name="P18"><b>18 §</b></a>   Generaldirektören är myndighetschef.<p><a name="P18S2"></a></p><a class="paragraf" name="P19"><b>19 §</b></a>   Regeringen utser ordförande och vice ordförande i styrelsen.<p><a name="P19S2"></a></p><a class="paragraf" name="P19a"><b>19 a §</b></a>   Svenska kraftnät ska utse ledamöterna i  Elberedskapsrådet. Förordning (2023:278).<p><a name="P19aS2"></a></p><a class="paragraf" name="P20"><b>20 §</b></a>   Svenska kraftnät ska bestämma antalet ledamöter samt utse ledamöterna och ordföranden i Dammsäkerhetsrådet.<p><a name="P20S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P20S3"></a></p><a class="paragraf" name="P21"><b>21 §</b></a>   Vid myndigheten ska det finnas en personalansvarsnämnd.<p><a name="P21S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P21S3"></a></p><a class="paragraf" name="P22"><b>22 §</b></a>   Svenska kraftnät ska tillämpa personalföreträdarförordningen (1987:1101) och internrevisionsförordningen (2006:1228).<p><a name="P22S2"></a></p><a class="paragraf" name="P23"><b>23 §</b></a>   När Svenska kraftnät avser att söka personal från företag inom affärsverkskoncernen tillämpas inte förordningen
(1984:819) om statliga platsanmälningar.<p><a name="P23S2"></a></p><h4 name="Avgifter"><a name="Avgifter">Avgifter</a></h4><p><a name="P23S3"></a></p><a class="paragraf" name="P24"><b>24 §</b></a>   Svenska kraftnät får i affärsverksamheten ta ut avgifter, besluta om avgifternas storlek och disponera inkomsterna.<br />
Verket får även disponera inkomster från offentligrättsliga avgifter.<p><a name="P24S2"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P24S3"></a></p><a class="paragraf" name="P25"><b>25 §</b></a>   Följande bestämmelser i myndighetsförordningen (2007:515)
ska inte tillämpas på myndigheten:<p><a name="P25S2"></a></p>

12 § om vem som ska avgöra brådskande ärenden,<br />
29 § om ärendeförteckning.<p><a name="P25S3"></a></p><br /><h3 name="overgang"><a name="overgang">Övergångsbestämmelser</a></h3>
2012:513<br />
   1. Denna förordning träder i kraft den 1 september 2012.<br />
   2. Redovisning enligt 3 § 18 ska ske första gången före utgången av 2012.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>