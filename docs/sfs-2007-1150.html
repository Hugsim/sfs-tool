<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2007:1150) om tillsyn över hundar och katter - SFS sfs-2007-1150</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2007:1150) om tillsyn över hundar och katter</h1>
            <div class="meta-info">
                <span><strong>SFS:</strong> 2007:1150</span> •
                <span><strong>Utfärdad:</strong> 2007-11-29</span>
            </div>
        </header>

        <main class="law-content">
            <h2>Lag (2007:1150) om tillsyn över hundar och katter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:1150<br />

<b>Departement/myndighet</b>:   
Landsbygds- och infrastrukturdepartementet RSL <br />  

<b>Utfärdad</b>:   
2007-11-29 <br />  


<b>Ändrad</b>:   
t.o.m. SFS 2022:186<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2007:1150">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:1150">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Hundar och katter ska hållas under sådan tillsyn och  skötas på ett sådant sätt som med hänsyn till deras natur och  övriga omständigheter behövs för att förebygga att de orsakar  skador eller avsevärda olägenheter.<p><a name="P1S2"></a></p>

Särskilda bestämmelser om tillsyn över hundar finns i  rennäringslagen (1971:437). <i>Lag (2022:186)</i>.<p><a name="P1S3"></a></p><h4 name="Märkning och registrering av hundar och katter"><a name="Märkning och registrering av hundar och katter">Märkning och registrering av hundar och katter</a></h4><p><a name="P1S4"></a></p><a class="paragraf" name="P2"><b>2 §</b></a>   Den som äger en hund eller en katt ska låta märka sitt  djur så att det kan identifieras. Märkningen ska vara  bestående. <i>Lag (2022:186)</i>.<p><a name="P2S2"></a></p><a class="paragraf" name="P3"><b>3 §</b></a>   Statens jordbruksverk ska föra register över hund- och  kattägare. Ägaren ska registrera sitt ägarskap i ett sådant  register.<p><a name="P3S2"></a></p>

Regeringen får meddela föreskrifter om att Jordbruksverket får  överlåta uppgiften att föra register över hund- eller  kattägare till en annan myndighet eller till en organisation.<p><a name="P3S3"></a></p>

Regeringen eller den myndighet som regeringen bestämmer får  meddela föreskrifter om<br />
   1. skyldighet för hund- och kattägare att betala en avgift för  registreringen och för utrustning för att läsa av märkningen,  och<br />
   2. beräkningen av avgiften.<br /><i>Lag (2022:186)</i>.<p><a name="P3S4"></a></p><a class="paragraf" name="P4"><b>4 §</b></a>   Bestämmelserna i 2 och 3 §§ gäller hundar och katter som  stadigvarande finns i Sverige. <i>Lag (2022:186)</i>.<p><a name="P4S2"></a></p><a class="paragraf" name="P5"><b>5 §</b></a>   Register över hund- och kattägare enligt 3 § får användas  för att fastställa vem som äger en hund eller en katt.<p><a name="P5S2"></a></p>

Tullverket, Jordbruksverket, länsstyrelserna, Polismyndigheten  och de kommunala nämnder som fullgör uppgifter inom miljö- och  hälsoskyddsområdet får medges direktåtkomst till register över  hund- och kattägare. <i>Lag (2022:186)</i>.<p><a name="P5S3"></a></p><a class="paragraf" name="P6"><b>6 §</b></a>   Jordbruksverket är personuppgiftsansvarigt för den  behandling av personuppgifter som myndigheten utför enligt  denna lag.<p><a name="P6S2"></a></p>

Den myndighet eller den organisation som med stöd av 3 § andra  stycket får uppgiften att föra register är  personuppgiftsansvarig för den behandling av personuppgifter  som myndigheten eller organisationen utför. <i>Lag (2022:186)</i>.<p><a name="P6S3"></a></p><a class="paragraf" name="P7"><b>7 §</b></a>   Bestämmelserna i 5 och 6 §§ kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av  sådana uppgifter och om upphävande av direktiv 95/46/EG 
(allmän dataskyddsförordning).<p><a name="P7S2"></a></p>

Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till  lagen. <i>Lag (2018:368)</i>.<p><a name="P7S3"></a></p><h4 name="Förelägganden och förbud"><a name="Förelägganden och förbud">Förelägganden och förbud</a></h4><p><a name="P7S4"></a></p><a class="paragraf" name="P8"><b>8 §</b></a>   Om någon brister i tillsynen över eller skötseln av en  hund, får länsstyrelsen meddela de förelägganden och förbud  som behövs för att förebygga skada eller avsevärd olägenhet. <p><a name="P8S2"></a></p>

Såväl förelägganden som förbud får förenas med vite.<br /><i>Lag (2018:54)</i>.<p><a name="P8S3"></a></p><a class="paragraf" name="P9"><b>9 §</b></a>   Länsstyrelsen får meddela de förelägganden som behövs för  att bestämmelserna om märkning och registrering av en hund  eller en katt i denna lag ska följas.<p><a name="P9S2"></a></p>

Förelägganden enligt första stycket får förenas med vite.<br /><i>Lag (2022:186)</i>.<p><a name="P9S3"></a></p><a class="paragraf" name="P10"><b>10 §</b></a>   Den som är under femton år får inte meddelas förelägganden eller förbud enligt 8 eller 9 §.<p><a name="P10S2"></a></p><h4 name="Omhändertagande av hundar m.m."><a name="Omhändertagande av hundar m.m.">Omhändertagande av hundar m.m.</a></h4><p><a name="P10S3"></a></p><a class="paragraf" name="P11"><b>11 §</b></a>   För att hindra att en hund orsakar skada eller avsevärd  olägenhet får länsstyrelsen, om inte andra, mindre ingripande  åtgärder anses tillräckliga, besluta att den ska  omhändertas.<p><a name="P11S2"></a></p>

Om det är nödvändigt att omedelbart omhänderta en hund för  något av de syften som anges i första stycket, får  Polismyndigheten besluta om detta. <i>Lag (2018:54)</i>.<p><a name="P11S3"></a></p><a class="paragraf" name="P11a"><b>11 a §</b></a>   Om ett beslut om omhändertagande har meddelats av  Polismyndigheten, ska myndigheten skyndsamt informera  länsstyrelsen om beslutet. Länsstyrelsen ska skyndsamt pröva  om beslutet ska fortsätta att gälla.<p><a name="P11aS2"></a></p>

Den beslutande myndigheten ska ansvara för att  omhändertagandet verkställs. Om länsstyrelsen beslutar att  Polismyndighetens beslut om omhändertagande ska fortsätta att  gälla, ska länsstyrelsen skyndsamt ta över ansvaret för  verkställigheten av beslutet. <i>Lag (2018:54)</i>.<p><a name="P11aS3"></a></p><a class="paragraf" name="P12"><b>12 §</b></a>   Om en hund har omhändertagits med stöd av 11 §, får  ägaren eller innehavaren inte förfoga över hunden utan  tillstånd av den beslutande myndigheten. Länsstyrelsen får,  efter utredning, besluta att hunden ska säljas, skänkas bort  eller, om hunden utgör en fara för människor eller djur eller  om det annars finns särskilda skäl, avlivas.<p><a name="P12S2"></a></p>

Länsstyrelsen ska ansvara för att beslut enligt första  stycket verkställs. <i>Lag (2018:54)</i>.<p><a name="P12S3"></a></p><a class="paragraf" name="P13"><b>13 §</b></a>   Om det inte längre finns skäl för omhändertagandet, ska  den beslutande myndigheten besluta att detta genast ska  upphöra. <i>Lag (2018:54)</i>.<p><a name="P13S2"></a></p><a class="paragraf" name="P14"><b>14 §</b></a>   Anträffas en hund lös på område där lantbruksdjur finns, får hunden, om den inte låter sig infångas och om det är nödvändigt för att förhindra skada på lantbruksdjur, dödas av den som äger eller vårdar lantbruksdjuren.<p><a name="P14S2"></a></p>

Den som dödat en hund är skyldig att snarast möjligt anmäla detta till Polismyndigheten. <i>Lag (2014:707)</i>.<p><a name="P14S3"></a></p><h4 name="Hundförbud"><a name="Hundförbud">Hundförbud</a></h4><p><a name="P14S4"></a></p><a class="paragraf" name="P15"><b>15 §</b></a>   Länsstyrelsen får meddela förbud att ha hand om hund 
(hundförbud) för den som allvarligt brister eller tidigare  har brustit i tillsynen över en hund. <p><a name="P15S2"></a></p>

Vid bedömningen av om ett hundförbud bör meddelas ska det  särskilt beaktas om den mot vilken förbudet avses gälla har  begått brott där han eller hon har använt en hund som vapen  eller vid upprepade tillfällen har varit föremål för  föreläggande eller förbud enligt 8 § eller har haft hand om  en hund som har omhändertagits enligt 11 §.<p><a name="P15S3"></a></p>

Hundförbud ska inte meddelas om det är uppenbart att de  omständigheter som gett upphov till att ett hundförbud  övervägs inte kommer att upprepas.<p><a name="P15S4"></a></p>

Hundförbudet får avse viss tid eller gälla tills vidare.<p><a name="P15S5"></a></p>

Den som är under femton år får inte meddelas hundförbud.<br /><i>Lag (2018:54)</i>.<p><a name="P15S6"></a></p><h4 name="Tillsyn över och omhändertagande av hundar i marker där det finns vilt"><a name="Tillsyn över och omhändertagande av hundar i marker där det finns vilt">Tillsyn över och omhändertagande av hundar i marker där det finns vilt</a></h4><p><a name="P15S7"></a></p><a class="paragraf" name="P16"><b>16 §</b></a>   Under tiden den 1 mars-20 augusti ska hundar hållas under  sådan tillsyn att de hindras från att springa lösa i marker  där det finns vilt. Under den övriga tiden av året ska hundar  hållas under sådan tillsyn att de hindras från att driva eller  förfölja vilt, när de inte används vid jakt.<p><a name="P16S2"></a></p>

Regeringen eller den myndighet som regeringen bestämmer får  meddela föreskrifter som avviker från första stycket. Om det  behövs till skydd för viltet får sådana föreskrifter innebära  att en hund ska hållas kopplad. <i>Lag (2022:186)</i>.<p><a name="P16S3"></a></p><a class="paragraf" name="P17"><b>17 §</b></a>   Om en hund springer lös i ett område där det finns vilt,  får jakträttshavaren eller någon som företräder honom eller  henne ta hand om hunden. När detta har skett ska hundens  ägare eller innehavare snarast underrättas. Om han eller hon  inte är känd ska i stället länsstyrelsen underrättas. Om  jakträttshavaren eller den som företräder honom eller henne  inte vill ta hand om hunden, ska länsstyrelsen ansvara för  att omhänderta hunden.<p><a name="P17S2"></a></p>

Kan inte hunden tas om hand, får länsstyrelsen besluta att  avliva hunden, om detta är angeläget från viltvårdssynpunkt  och försvarligt även med hänsyn till omständigheterna i  övrigt. <i>Lag (2018:54)</i>.<p><a name="P17S3"></a></p><a class="paragraf" name="P18"><b>18 §</b></a>   Har inte ägaren eller innehavaren, efter det att  kostnader betalats enligt 20 §, återtagit hunden inom fem  dagar efter det att han eller hon underrättades om  omhändertagandet eller, om ägaren eller innehavaren inte är  känd, inom tio dagar efter det att länsstyrelsen  underrättades, får jakträttshavaren behålla hunden eller  länsstyrelsen, efter utredning, besluta att sälja, skänka  bort eller, om hunden utgör en fara för människor eller djur  eller om det annars finns särskilda skäl, avliva hunden.<br /><i>Lag (2018:54)</i>. <p><a name="P18S2"></a></p><h4 name="Hjälp av Polismyndigheten"><a name="Hjälp av Polismyndigheten">Hjälp av Polismyndigheten</a></h4><p><a name="P18S3"></a></p><a class="paragraf" name="P18a"><b>18 a §</b></a>   Polismyndigheten ska på begäran av länsstyrelsen lämna  den hjälp som behövs för att länsstyrelsen ska kunna  verkställa beslut enligt denna lag. <p><a name="P18aS2"></a></p>

Hjälp enligt första stycket får begäras endast om<br />
   1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller<br />
   2. det annars finns synnerliga skäl.  <i>Lag (2018:54)</i>.<p><a name="P18aS3"></a></p><h4 name="Ersättning för skador orsakade av hundar"><a name="Ersättning för skador orsakade av hundar">Ersättning för skador orsakade av hundar</a></h4><p><a name="P18aS4"></a></p><a class="paragraf" name="P19"><b>19 §</b></a>   En skada som orsakas av en hund ska ersättas av dess  ägare eller innehavare, även om han eller hon inte vållat  skadan. Vad ägaren eller innehavaren har betalat i skadestånd  har han eller hon rätt att få tillbaka av den som vållat  skadan.<p><a name="P19S2"></a></p>

Första stycket gäller inte för skador som orsakas av en  tjänstehund när en polisman eller vaktpost eller annan person  som vid Försvarsmakten tjänstgör för bevakning eller för att  upprätthålla ordning använder hund i tjänsten, om den  skadelidande har betett sig på ett sådant sätt att det har  varit motiverat att ingripa mot honom eller henne.<br /><i>Lag (2022:186)</i>.<p><a name="P19S3"></a></p><h4 name="Kostnader för omhändertagande av hundar"><a name="Kostnader för omhändertagande av hundar">Kostnader för omhändertagande av hundar</a></h4><p><a name="P19S4"></a></p><a class="paragraf" name="P20"><b>20 §</b></a>   Ägaren eller innehavaren av en hund som har  omhändertagits med stöd av 11 eller 17 § ska betala de  kostnader som omhändertagandet medfört. Länsstyrelsen och  Polismyndigheten får ge förskott av allmänna medel på  kostnaderna. <p><a name="P20S2"></a></p>

Om det finns särskilda skäl, får länsstyrelsen och  Polismyndigheten i enskilda fall medge undantag från  skyldigheten att betala kostnaderna. I sådana fall ska  kostnaderna slutligt betalas av den myndighet som har gett  förskott på kostnaden. <p><a name="P20S3"></a></p>

Om länsstyrelsen har beslutat att en hund som omhändertagits  ska säljas, får länsstyrelsen och Polismyndigheten ta ut  ersättning för kostnaderna för omhändertagandet och  försäljningen ur köpesumman. Köpesumman ska i första hand  täcka länsstyrelsens kostnader. <i>Lag (2018:54)</i>.<p><a name="P20S4"></a></p><h4 name="Övergivna eller förvildade katter"><a name="Övergivna eller förvildade katter">Övergivna eller förvildade katter</a></h4><p><a name="P20S5"></a></p><a class="paragraf" name="P21"><b>21 §</b></a>   En katt som med skäl kan antas vara övergiven eller förvildad, får avlivas av jakträttshavaren eller av någon som företräder denne. Inom tätbebyggt område krävs dock tillstånd av Polismyndigheten. <i>Lag (2014:707)</i>.<p><a name="P21S2"></a></p><h4 name="Straffansvar"><a name="Straffansvar">Straffansvar</a></h4><p><a name="P21S3"></a></p><a class="paragraf" name="P22"><b>22 §</b></a>   Den som bryter mot ett hundförbud döms för överträdelse av hundförbud till böter eller fängelse i högst ett år.<p><a name="P22S2"></a></p><a class="paragraf" name="P23"><b>23 §</b></a>   Till böter döms den som uppsåtligen eller av oaktsamhet<br />
   1. inte följer ett föreläggande eller bryter mot ett förbud som har meddelats med stöd av 8 § första stycket,<br />
   2. inte gör anmälan enligt 14 § andra stycket eller<br />
   3. bryter mot 21 § andra meningen.<p><a name="P23S2"></a></p>

Den som uppsåtligen inte lämnar underrättelse enligt 17 §
första stycket döms till penningböter.<p><a name="P23S3"></a></p>

Den som har överträtt ett vitesföreläggande eller ett vitesförbud får inte dömas till ansvar enligt denna lag för den gärning som omfattas av föreläggandet eller förbudet.<p><a name="P23S4"></a></p><a class="paragraf" name="P24"><b>24 §</b></a>   Till böter döms den som uppsåtligen eller av grov oaktsamhet bryter mot 16 § första stycket eller en föreskrift som har meddelats med stöd av 16 § andra stycket.<p><a name="P24S2"></a></p><h4 name="Överklagande m.m."><a name="Överklagande m.m.">Överklagande m.m.</a></h4><p><a name="P24S3"></a></p><a class="paragraf" name="P25"><b>25 §</b></a>   Beslut enligt 8 och 15 §§ ska delges den mot vilken beslutet avses gälla. Delgivning får inte ske enligt 34-38 och 47-51 §§ delgivningslagen (2010:1932). <i>Lag (2010:1978)</i>.<p><a name="P25S2"></a></p><a class="paragraf" name="P26"><b>26 §</b></a>   Länsstyrelsens och Polismyndighetens beslut enligt denna  lag och beslut om registrering av en hund eller en katt som  har fattats av Jordbruksverket eller av den som ansvarar för  uppgiften att föra register får överklagas till allmän  förvaltningsdomstol.<p><a name="P26S2"></a></p>

Om beslutet har meddelats av en organisation tillämpas 36-39 §§ och 42-47 §§ förvaltningslagen (2017:900).<p><a name="P26S3"></a></p>

Jordbruksverket för det allmännas talan i förvaltningsdomstol,  om det överklagade beslutet har meddelats av en organisation.<p><a name="P26S4"></a></p>

Prövningstillstånd krävs vid överklagande till kammarrätten.<br /><i>Lag (2022:186)</i>.<p><a name="P26S5"></a></p><a class="paragraf" name="P27"><b>27 §</b></a>   Beslut enligt denna lag gäller omedelbart, om inte något annat beslutas.<p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2007:1150<br />
   1. Denna lag träder i kraft den 1 januari 2008, då lagen
(1943:459) om tillsyn över hundar och katter samt lagen
(2000:537) om märkning och registrering av hundar skall upphöra att gälla.<br />
   2. Märkningsbestämmelserna gäller inte hundar födda före den 1 januari 1993.<br />
   3. Förelägganden, beslut om omhändertagande av hund och andra beslut om skyldigheter för enskilda som har meddelats med stöd av äldre föreskrifter skall anses beslutade enligt denna lag.<br />
   4. Ett beslut som har meddelats före den 1 januari 2008 överklagas enligt äldre bestämmelser.<p><a name="P27S2"></a></p>

2010:1978<br />
   1. Denna lag träder i kraft den 1 april 2011.<br />
   2. Äldre bestämmelser gäller om en handling har skickats eller lämnats före den 1 april 2011.<p><a name="P27S3"></a></p>

2018:54<br />
   1. Denna lag träder ikraft den 1 juni 2018. <br />
   2. Ärenden som inletts vid Polismyndigheten men ännu inte  avgjorts före ikraftträdandet handläggs enligt äldre  bestämmelser.<p><a name="P27S4"></a></p>

2022:186<br />
   1. Denna lag träder i kraft den 1 januari 2023.<br />
   2. Skyldigheten att märka och registrera sin katt gäller inte  katter som är födda före den 1 januari 2008.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>