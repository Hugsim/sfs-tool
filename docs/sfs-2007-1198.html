<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2007:1198) med instruktion för Statens maritima och transporthistoriska museer - SFS sfs-2007-1198</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2007:1198) med instruktion för Statens maritima och transporthistoriska museer</h1>
            <div class="meta-info">
                <span><strong>SFS:</strong> 2007:1198</span> •
                <span><strong>Utfärdad:</strong> 2007-11-22</span>
            </div>
        </header>

        <main class="law-content">
            <h2>Förordning (2007:1198) med instruktion för Statens maritima och transporthistoriska museer</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:1198<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
2007-11-22 <br />  


<b>Ändrad</b>:   
t.o.m. SFS 2022:1817<br />  

<b>Upphävd</b>: 
2026-01-01<br />

<b>Författningen har upphävts genom</b>: 
SFS 2025:1519<br />


<b>Ändringsregister</b>:   
<a href="http://rkrattsbaser.gov.se/sfsr?bet=2007:1198">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:1198">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Statens maritima och transporthistoriska museer  ansvarar för statens museer med maritim och  transporthistorisk inriktning. Myndigheten har till uppgift  att bevara och utveckla kulturarvet inom dessa områden och  att bygga upp kunskaperna om det. Myndigheten ska verka för  att dess verksamhet ska vara en angelägenhet för alla  människor i samhället.<p><a name="P1S2"></a></p>

I myndigheten ingår Sjöhistoriska museet, Marinmuseum,  Vasamuseet och Järnvägsmuseet. Förordning (2018:2073).<p><a name="P1S3"></a></p><a class="paragraf" name="P2"><b>2 §</b></a>   Myndigheten ska särskilt<br />
   1. vårda, förteckna, vetenskapligt bearbeta och genom  nyförvärv berika de samlingar som har anförtrotts  myndigheten,<br />
   2. hålla ett urval av samlingarna tillgängligt för  allmänheten samt driva och stödja utställningsverksamhet och  annan pedagogisk verksamhet,<br />
   3. lämna information, råd och annan hjälp till regionala och  lokala museer samt stödja ideellt arbete inom myndighetens  verksamhetsområde,<br />
   4. verka för bevarande och brukande av kulturhistoriskt  värdefulla fartyg, järnvägsfordon och andra fordonstyper som  omfattas av myndighetens verksamhetsområde, och<br />
   5. verka för ökad kunskap grundad på forskning och samverkan  med andra, exempelvis universitet och högskolor, och förmedla  kunskap inom sitt verksamhetsområde. Förordning (2017:1262).<p><a name="P2S2"></a></p><a class="paragraf" name="P2a"><b>2 a §</b></a>   Myndigheten ska bedriva internationellt och interkulturellt  utbyte och samarbete. Förordning (2017:1262).<p><a name="P2aS2"></a></p><a class="paragraf" name="P2b"><b>2 b §</b></a>   Myndigheten ska rapportera uppgifter om sin besöksutveckling till Myndigheten för kulturanalys.<br />
Myndigheterna ska samråda om vilken rapportering som behövs. Förordning (2014:178).<p><a name="P2bS2"></a></p><a class="paragraf" name="P2c"><b>2 c §</b></a>   Myndigheten  ska följa upp det regionala utfallet av sin verksamhet och rapportera det till Statens kulturråd.<br />
Myndigheterna ska samråda om vilken rapportering som behövs. Förordning (2014:178).<p><a name="P2cS2"></a></p><a class="paragraf" name="P3"><b>3 §</b></a>   Utöver de uppgifter som myndigheten har enligt 1 och 2 §§
får den tillhandahålla varor samt åta sig att utföra undersökningar, utredningar och andra tjänster inom sitt verksamhetsområde.<p><a name="P3S2"></a></p><h4 name="Samverkan"><a name="Samverkan">Samverkan</a></h4><p><a name="P3S3"></a></p><a class="paragraf" name="P4"><b>4 §</b></a>   Myndigheten ska i fråga om sjöförsvaret i lämplig omfattning samråda med Statens försvarshistoriska museer och bistå vid tillsynen av samlingar av militär eller kulturhistorisk art. Förordning (2013:817).<p><a name="P4S2"></a></p><a class="paragraf" name="P4a"><b>4 a §</b></a>   Myndighetens samverkan med myndigheter och andra aktörer ska omfatta det civila samhällets organisationer.<br />
Förordning (2014:178).<p><a name="P4aS2"></a></p><h4 name="Ledning"><a name="Ledning">Ledning</a></h4><p><a name="P4aS3"></a></p><a class="paragraf" name="P5"><b>5 §</b></a>   Myndigheten leds av en myndighetschef.<p><a name="P5S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P5S3"></a></p><a class="paragraf" name="P6"><b>6 §</b></a>   Överintendenten är myndighetschef.<p><a name="P6S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P6S3"></a></p><a class="paragraf" name="P7"><b>7 §</b></a>   Vid myndigheten ska det finnas en personalansvarsnämnd.<p><a name="P7S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P7S3"></a></p><a class="paragraf" name="P8"><b>8 §</b></a>   Myndigheten ska tillämpa personalföreträdarförordningen
(1987:1101).<p><a name="P8S2"></a></p><h4 name="Avgifter"><a name="Avgifter">Avgifter</a></h4><p><a name="P8S3"></a></p><a class="paragraf" name="P9"><b>9 §</b></a>   När myndigheten utför de uppgifter som anges i 2 § 2 och 
3, får den ta ut avgifter för verksamheten inom ramen för full  kostnadstäckning. Avgifternas storlek bestäms av myndigheten,  utom i de fall som avses i 15 § avgiftsförordningen 
(1992:191). <p><a name="P9S2"></a></p>

Myndigheten får disponera avgiftsinkomsterna.<p><a name="P9S3"></a></p>

För barn och unga under 19 år ska myndigheten ha fri entré  till alla utställningar. Förordning (2022:1817).<p><a name="P9S4"></a></p><a class="paragraf" name="P10"><b>10 §</b></a>   För verksamhet som anges i 3 § ska myndigheten ta ut avgifter motsvarande full kostnadstäckning. Avgifternas storlek bestäms av myndigheten, utom i de fall som avses i 15 §
avgiftsförordningen.<p><a name="P10S2"></a></p>

Myndigheten får disponera avgiftsinkomsterna.<p><a name="P10S3"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P10S4"></a></p><a class="paragraf" name="P11"><b>11 §</b></a>   Följande bestämmelse i myndighetsförordningen (2007:515)
ska inte tillämpas på myndigheten:<p><a name="P11S2"></a></p>

29 § om ärendeförteckning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>