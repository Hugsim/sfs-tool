<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2007:1235) med instruktion för Försäkringskassan
 - SFS sfs-2007-1235</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2007:1235) med instruktion för Försäkringskassan
</h1>
            <div class="meta-info">
                <span><strong>SFS:</strong> 2007:1235</span> •
                <span><strong>Utfärdad:</strong> 2007-12-06</span>
            </div>
        </header>

        <main class="law-content">
            <h2>Förordning (2007:1235) med instruktion för Försäkringskassan
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:1235<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2007-12-06 <br />  


<b>Ändrad</b>:   
t.o.m. SFS 2009:603<br />  

<b>Upphävd</b>: 
2010-01-01<br />

<b>Författningen har upphävts genom</b>: 
SFS 2009:1174<br />


<b>Ändringsregister</b>:   
<a href="http://rkrattsbaser.gov.se/sfsr?bet=2007:1235">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:1235">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Försäkringskassan är förvaltningsmyndighet för socialförsäkringen samt för andra förmåner och ersättningar som enligt lag eller förordning ska handläggas av Försäkringskassan.<p><a name="P1S2"></a></p><a class="paragraf" name="P2"><b>2 §</b></a>   Myndigheten ska<br />
   1. ansvara för och verka för lagenlighet och enhetlighet vid rättstillämpningen inom verksamhetsområdet genom sådana allmänna råd som avses i 1 § författningssamlingsförordningen
(1976:725) eller andra åtgärder,<br />
   2. ansvara för att en kvalificerad kunskapsuppbyggnad sker i fråga om de verksamhetsområden som myndigheten har ansvar för, med utgångspunkt i de mål och andra åligganden som gäller för myndigheten,<br />
   3. ha det övergripande ansvaret för att ge allmänheten information om det allmänna ålderspensionssystemet,<br />
   4. stävja bidragsbrott och motverka felaktiga utbetalningar,<br />
   5. stödja forskning inom socialförsäkringsområdet,<br />
   6. delta i internationellt samarbete inom sitt verksamhetsområde,<br />
   7. ha ett samlat ansvar, sektorsansvar, för handikappfrågor med anknytning till sitt verksamhetsområde och inom ramen för detta ansvar vara samlande, stödjande och pådrivande i förhållande till övriga berörda parter,<br />
   8. ha ett samlat ansvar inom sitt verksamhetsområde för frågor som har betydelse för nyanlända invandrares etablering i samhället, och<br />
   9. integrera ett jämställdhetsperspektiv i sin verksamhet.<br />
Förordning (2009:603).<p><a name="P2S2"></a></p><a class="paragraf" name="P3"><b>3 §</b></a>   Myndigheten får, inom ramen för full kostnadstäckning, bedriva sådan tjänsteexport som är förenlig med myndighetens uppgifter och verksamhetsområde.<p><a name="P3S2"></a></p><h4 name="Samverkan"><a name="Samverkan">Samverkan</a></h4><p><a name="P3S3"></a></p><a class="paragraf" name="P4"><b>4 §</b></a>   Myndigheten ska samverka med Arbetsförmedlingen, Arbetsmiljöverket och Socialstyrelsen i syfte att uppnå en effektiv användning av tillgängliga resurser inom rehabiliteringsområdet och får i samma syfte träffa överenskommelse med kommun, landsting eller Arbetsförmedlingen.<p><a name="P4S2"></a></p><a class="paragraf" name="P5"><b>5 §</b></a>   Myndigheten ska samverka med Premiepensionsmyndigheten i frågor om det allmänna pensionssystemet när det har betydelse för respektive myndighets verksamhet.<p><a name="P5S2"></a></p><h4 name="Ledning"><a name="Ledning">Ledning</a></h4><p><a name="P5S3"></a></p><a class="paragraf" name="P6"><b>6 §</b></a>   Myndigheten leds av en styrelse.<p><a name="P6S2"></a></p><a class="paragraf" name="P7"><b>7 §</b></a>   Styrelsen ska bestå av högst nio ledamöter.<p><a name="P7S2"></a></p><a class="paragraf" name="P8"><b>8 §</b></a>   Styrelsen utser vice ordförande.<p><a name="P8S2"></a></p><h4 name="Organisation"><a name="Organisation">Organisation</a></h4><p><a name="P8S3"></a></p><a class="paragraf" name="P9"><b>9 §</b></a>   Myndigheten bestämmer själv sin organisation.<p><a name="P9S2"></a></p><h4 name="Anställningar"><a name="Anställningar">Anställningar</a></h4><p><a name="P9S3"></a></p><a class="paragraf" name="P10"><b>10 §</b></a>   Generaldirektören är myndighetschef.<p><a name="P10S2"></a></p><a class="paragraf" name="P11"><b>11 §</b></a>   Har upphävts genom förordning (2008:42).<p><a name="P11S2"></a></p><h4 name="Delegering"><a name="Delegering">Delegering</a></h4><p><a name="P11S3"></a></p><a class="paragraf" name="P12"><b>12 §</b></a>   Generaldirektören får besluta om mindre ändringar i arbetsordningen och om föreskrifter som inte är av större betydelse. I övrigt får andra ärenden än de som avses i 4 §
myndighetsförordningen (2007:515) avgöras av generaldirektören eller, om inte styrelsen bestämt något annat, av den som generaldirektören bestämmer.<p><a name="P12S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P12S3"></a></p><a class="paragraf" name="P13"><b>13 §</b></a>   Vid myndigheten ska det finnas en personalansvarsnämnd.<p><a name="P13S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P13S3"></a></p><a class="paragraf" name="P14"><b>14 §</b></a>   Myndigheten ska tillämpa personalföreträdarförordningen
(1987:1101) och internrevisionsförordningen (2006:1228).<p><a name="P14S2"></a></p><h4 name="Myndighetens rätt att företräda staten vid domstol"><a name="Myndighetens rätt att företräda staten vid domstol">Myndighetens rätt att företräda staten vid domstol</a></h4><p><a name="P14S3"></a></p><a class="paragraf" name="P15"><b>15 §</b></a>   Inom sitt verksamhetsområde företräder myndigheten staten vid domstol, om inte något annat är särskilt föreskrivet.<p><a name="P15S2"></a></p>

Myndigheten får uppdra åt en annan myndighet eller åt ett ombud att föra myndighetens talan.<p><a name="P15S3"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P15S4"></a></p><a class="paragraf" name="P16"><b>16 §</b></a>   Följande bestämmelser i myndighetsförordningen (2007:515)
ska inte tillämpas på myndigheten:<p><a name="P16S2"></a></p>

5 § om delegering,<br />
21 § 3-5 om myndighetens beslut, i fråga om beslut som fattas genom automatiserad behandling, och<p><a name="P16S3"></a></p>

27 § första stycket om myndighetens rätt att företräda staten vid domstol.<p><a name="P16S4"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>