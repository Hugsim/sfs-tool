<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2007:414) om jobb- och utvecklingsgarantin - SFS sfs-2007-414</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2007:414) om jobb- och utvecklingsgarantin</h1>
            <div class="meta-info">
                <span><strong>SFS:</strong> 2007:414</span> •
                <span><strong>Utfärdad:</strong> 2007-05-31</span>
            </div>
        </header>

        <main class="law-content">
            <h2>Förordning (2007:414) om jobb- och utvecklingsgarantin</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:414<br />

<b>Departement/myndighet</b>:   
Arbetsmarknadsdepartementet AA <br />  

<b>Utfärdad</b>:   
2007-05-31 <br />  


<b>Ändrad</b>:   
t.o.m. SFS 2024:1354<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2007:414">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:414">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller bestämmelser om det arbetsmarknadspolitiska programmet jobb- och utvecklingsgarantin.<p><a name="P1S2"></a></p>

Syftet med jobb- och utvecklingsgarantin är att erbjuda personer som varit arbetslösa under lång tid individuellt utformade insatser för att de så snabbt som möjligt skall få arbete.<p><a name="P1S3"></a></p><a class="paragraf" name="P2"><b>2 §</b></a>   Inom ramen för jobb- och utvecklingsgarantin ska  Arbetsförmedlingen<br />
   1. kartlägga vilka ytterligare insatser deltagaren behöver för  att kunna stärka sin position på arbetsmarknaden, <br />
   2. lämna det stöd som deltagaren behöver för att uppfylla det  som framgår av den individuella handlingsplanen, och <br />
   3. kontinuerligt följa upp dels resultatet av de insatser  deltagaren tagit del av inom programmet, dels att deltagaren  har både insatser och tid att söka arbete i sådan omfattning  som behövs för att uppnå syftet med programmet.<br />
Förordning (2023:555).<p><a name="P2S2"></a></p><h4 name="Anvisningar till programmet"><a name="Anvisningar till programmet">Anvisningar till programmet</a></h4><p><a name="P2S3"></a></p><a class="paragraf" name="P3"><b>3 §</b></a>   En anvisning till jobb- och utvecklingsgarantin innebär  att den som anvisas erbjuds att ta del av programmet.<p><a name="P3S2"></a></p>

Frågor om anvisningar prövas av Arbetsförmedlingen.<br />
Förordning (2015:949).<p><a name="P3S3"></a></p><a class="paragraf" name="P4"><b>4 §</b></a>   En anvisning till jobb- och utvecklingsgarantin ska avse  verksamhet på heltid.<p><a name="P4S2"></a></p>

En anvisning får dock avse verksamhet på deltid, om den  enskildes arbetsutbud understiger det arbetsutbud som  motsvarar verksamhet på heltid och detta beror på<br />
   1. sjukdom eller funktionsnedsättning som medför nedsatt  arbetsförmåga,<br />
   2. föräldraledighet, eller<br />
   3. annat hinder som anmälts till och godtagits av  Arbetsförmedlingen.<p><a name="P4S3"></a></p>

I fall som avses i andra stycket ska anvisningen göras för den  tid som motsvarar arbetsutbudet.<p><a name="P4S4"></a></p>

En anvisning får även göras på deltid i en omfattning som  understiger den enskildes arbetsutbud om den enskilde  samtidigt studerar på deltid i längst tolv månader eller  arbetar, om studietiden eller arbetstiden och tiden i  programmet sammanlagt motsvarar hans eller hennes arbetsutbud.<br />
Förordning (2021:243).<p><a name="P4S5"></a></p><a class="paragraf" name="P4a"><b>4 a §</b></a>   För den som har ett nedsatt arbetsutbud på grund av sjukdom eller funktionsnedsättning som medför nedsatt arbetsförmåga ska en anvisning göras på heltid, trots att den enskilde har ett lägre arbetsutbud. Detta gäller dock endast under förutsättning att han eller hon inte kan få sjukpenning enligt socialförsäkringsbalken med anledning av sjukdomen eller funktionsnedsättningen samtidigt som han eller hon är inskriven i programmet och får aktivitetsstöd.<p><a name="P4aS2"></a></p>

För den som avses i första stycket och samtidigt har ett nedsatt arbetsutbud på grund av föräldraledighet eller annat hinder som anmälts till och godtagits av Arbetsförmedlingen eller ägnar sig åt sådana aktiviteter som avses i 4 § fjärde stycket, ska anvisningen avse verksamhet i sådan omfattning att den sammanlagda tiden motsvarar verksamhet på heltid.<br />
Förordning (2010:1731).<p><a name="P4aS3"></a></p><a class="paragraf" name="P4b"><b>4 b §</b></a>   Om en anvisning görs till verksamhet på deltid, ska skälen för beslutet anges i beslutet. Vidare ska de uppgifter som ligger till grund för beslutet dokumenteras hos Arbetsförmedlingen. Förordning (2010:63).<p><a name="P4bS2"></a></p><h4 name="Vem som får anvisas till programmet"><a name="Vem som får anvisas till programmet">Vem som får anvisas till programmet</a></h4><p><a name="P4bS3"></a></p><a class="paragraf" name="P5"><b>5 §</b></a>   En anvisning till jobb- och utvecklingsgarantin får göras  för en person som är arbetslös och anmäld som arbetssökande  hos Arbetsförmedlingen och som <br />
   1. utan att ha kvalificerat sig för en ny ersättningsperiod  enligt lagen (2024:506) om arbetslöshetsförsäkring antingen  har<br />
      a) förbrukat en ersättningsperiod om 200 eller 
300 ersättningsdagar, eller<br />
      b) förbrukat en eller flera ersättningsperioder om 66 eller 
100 ersättningsdagar i direkt anslutning till att ha förbrukat  en ersättningsperiod om 200 eller 300 ersättningsdagar,<br />
   2. enligt 6 kap. 6 § lagen om arbetslöshetsförsäkring inte  längre kan få arbetslöshetsersättning vid sidan av inkomster  av förvärvsarbete, under förutsättning att han eller hon är  ensamstående och på grund av vårdnad eller umgänge har egna  barn under 18 år boende helt eller delvis i sitt hem,<br />
   3. under 14 sammanhängande månader har varit arbetslös och  anmäld som arbetssökande hos Arbetsförmedlingen eller deltagit  i arbetsmarknadspolitiska program,<br />
   4. har deltagit i jobbgarantin för ungdomar i 15 månader,  förutsatt att anvisningen sker direkt efter deltagandet i  jobbgarantin,<br />
   5. har dömts till fängelse och är beviljad vistelse utanför  anstalt enligt 11 kap. 1 § fängelselagen (2010:610) eller som  är villkorligt frigiven men inte har fullgjort ett år av  prövotiden, eller<br />
   6. har deltagit i insatser enligt förordningen (2017:820) om  etableringsinsatser för vissa nyanlända invandrare under  maximal tid enligt den förordningen.<p><a name="P5S2"></a></p>

För en person som omfattas av första stycket 3 får en  anvisning göras endast om han eller hon inte får delta i  insatser enligt förordningen om etableringsinsatser för vissa  nyanlända invandrare.<p><a name="P5S3"></a></p>

Om en person som omfattas av första stycket 3 har förbrukat en  ersättningsperiod om 66 eller 100 ersättningsdagar enligt  lagen om arbetslöshetsförsäkring, ska han eller hon  tillgodoräknas den förbrukade ersättningsperioden som 3  respektive 5 månaders sammanhängande tid då han eller hon har  varit arbetslös och anmäld som arbetssökande hos  Arbetsförmedlingen. Förordning (2024:1354).<p><a name="P5S4"></a></p><a class="paragraf" name="P5a"><b>5 a §</b></a>   För den som bedöms komma att omfattas av 5 § första  stycket 1 får en anvisning göras tidigast 22 ersättningsdagar  innan ersättningsdagarna i perioden med  arbetslöshetsersättning har förbrukats.<p><a name="P5aS2"></a></p>

För den som bedöms komma att omfattas av 5 § första stycket 2  får en anvisning göras tidigast när personen har fått  arbetslöshetsersättning för 13 månader vid sidan av inkomster  av förvärvsarbete enligt 6 kap. 6 § lagen (2024:506) om  arbetslöshetsförsäkring. Förordning (2024:1354).<p><a name="P5aS3"></a></p><h4 name="Vad man kan ta del av inom programmet"><a name="Vad man kan ta del av inom programmet">Vad man kan ta del av inom programmet</a></h4><p><a name="P5aS4"></a></p><a class="paragraf" name="P6"><b>6 §</b></a>   Inom ramen för programmet får den enskilde ta del av  sådana insatser som följer av 5 § förordningen (2000:628) om  den arbetsmarknadspolitiska verksamheten som <br />
   1. bedöms lämpliga för den enskilde att ta del av inom ramen  för jobb- och utvecklingsgarantin, och <br />
   2. den enskilde uppfyller förutsättningarna för, med undantag  för åldersgränser.<p><a name="P6S2"></a></p>

Den enskilde får inom programmet även ta del av arbetsträning  och förstärkt arbetsträning enligt 10 § samt  bristyrkesutbildning enligt 11 §. <p><a name="P6S3"></a></p>

Inom ramen för programmet ska deltagaren aktivt söka arbete  och regelbundet redovisa sitt arbetssökande i en sådan  aktivitetsrapport som avses i 6 a § förordningen om den  arbetsmarknadspolitiska verksamheten. Förordning (2015:949).<p><a name="P6S4"></a></p><a class="paragraf" name="P7"><b>7 §</b></a>   Har upphävts genom förordning (2015:949).<p><a name="P7S2"></a></p><a class="paragraf" name="P8"><b>8 §</b></a>   Har upphävts genom förordning (2015:949).<p><a name="P8S2"></a></p><a class="paragraf" name="P9"><b>9 §</b></a>   Har upphävts genom förordning (2015:949).<p><a name="P9S2"></a></p><a class="paragraf" name="P9a"><b>9 a §</b></a>   Har upphävts genom förordning (2010:1464).<p><a name="P9aS2"></a></p><a class="paragraf" name="P10"><b>10 §</b></a>   Med arbetsträning avses att den enskilde får arbetsträna  på en arbetsplats. Arbetsträning får anordnas av den som  Arbetsförmedlingen ingår överenskommelse om arbetsträning med.  Arbetsträning får pågå under längst sex månader.<p><a name="P10S2"></a></p>

Med förstärkt arbetsträning avses att den enskilde erbjuds en  arbetsplats för utredning av arbetsförmåga eller för  arbetsträning. Förstärkt arbetsträning får anordnas av den som  Arbetsförmedlingen ingår överenskommelse om förstärkt  arbetsträning med. Arbetsgivaren har inget inflytande över  vilken person som erbjuds arbetsplatsen. Förstärkt  arbetsträning får pågå under längst tolv månader.<p><a name="P10S3"></a></p>

För den som har deltagit i jobb- och utvecklingsgarantin i 450  dagar som det kan lämnas ersättning för får arbetsträning pågå  under längst tolv månader.<p><a name="P10S4"></a></p>

Den som anordnar arbetsträning eller förstärkt arbetsträning  ska ha åtagit sig att ansvara för att den enskilde får  handledning av en utsedd handledare.<p><a name="P10S5"></a></p>

Inför varje period av arbetsträning eller förstärkt  arbetsträning ska Arbetsförmedlingen pröva om insatsen är den  mest lämpliga för att uppnå syftet med programmet.  Förordning (2022:1351).<p><a name="P10S6"></a></p><a class="paragraf" name="P11"><b>11 §</b></a>   Med bristyrkesutbildning avses sådan yrkesinriktad  utbildning på folkhögskola under längst 24 månader, som  syftar till att underlätta för den enskilde att få eller  behålla ett arbete och som motverkar brist på arbetskraft  inom ett visst yrke på arbetsmarknaden. Förordning (2015:949).<p><a name="P11S2"></a></p><a class="paragraf" name="P12"><b>12 §</b></a>   Har upphävts genom förordning (2009:8).<p><a name="P12S2"></a></p><h4 name="Hur lång tid man får ta del av programmet"><a name="Hur lång tid man får ta del av programmet">Hur lång tid man får ta del av programmet</a></h4><p><a name="P12S3"></a></p><a class="paragraf" name="P13"><b>13 §</b></a>   Arbetsförmedlingen ska skriva ut en person ur jobb- och  utvecklingsgarantin om han eller hon<br />
   1. påbörjar ett arbete på heltid med eller utan statligt stöd,<br />
   2. påbörjar en utbildning som inte berättigar till  aktivitetsstöd eller utvecklingsersättning,<br />
   3. påbörjar en utbildning på heltid inom kommunal  vuxenutbildning på grundläggande eller gymnasial nivå enligt 
20 kap. skollagen (2010:800), eller motsvarande utbildning på  heltid vid folkhögskola, enligt 30 § andra stycket 4  förordningen (2000:634) om arbetsmarknadspolitiska program  eller en utbildning som avses i 30 § andra stycket 5 den  förordningen,<br />
   4. påbörjar en frånvaroperiod med föräldrapenningsförmån  enligt socialförsäkringsbalken på heltid,<br />
   5. inte längre kan delta i programmet på grund av ett annat  hinder som har anmälts till och godtagits av  Arbetsförmedlingen, eller <br />
   6. av Arbetsförmedlingen bedöms kunna uppfylla ett  inkomstvillkor enligt 3 kap. 2 § lagen (2024:506) om  arbetslöshetsförsäkring.<p><a name="P13S2"></a></p>

Om frånvaro enligt första stycket 1-5 kan antas bli kortvarig,  får Arbetsförmedlingen avvakta med utskrivning till dess att  frånvaron har varat mer än 30 kalenderdagar i följd.  Förordning (2024:1354).<p><a name="P13S3"></a></p><a class="paragraf" name="P13a"><b>13 a §</b></a>   Arbetsförmedlingen ska skriva ut en person ur jobb- och  utvecklingsgarantin om han eller hon har en pågående period  med sjukfrånvaro på heltid och den har varat mer än 
30 kalenderdagar i följd. <p><a name="P13aS2"></a></p>

Innan personen skrivs ut ur jobb- och utvecklingsgarantin ska  Arbetsförmedlingen undersöka om aktiviteterna i programmet kan  anpassas så att han eller hon åter kan delta i programmet.<br />
Förordning (2024:1354).<p><a name="P13aS3"></a></p><a class="paragraf" name="P13b"><b>13 b §</b></a>   Ärenden om utskrivning ska handläggas skyndsamt.<br />
Förordning (2024:1354).<p><a name="P13bS2"></a></p><h4 name="Återinträde i programmet"><a name="Återinträde i programmet">Återinträde i programmet</a></h4><p><a name="P13bS3"></a></p><a class="paragraf" name="P14"><b>14 §</b></a>   Den som har skrivits ut ur jobb- och utvecklingsgarantin  enligt 13 § första stycket 1 har möjlighet att återinträda i  programmet under förutsättning att han eller hon inte erbjuds  en anställning och inte heller skulle kunna uppfylla ett  inkomstvillkor och få en ersättningsperiod om 200 eller 
300 ersättningsdagar enligt lagen (2024:506) om  arbetslöshetsförsäkring.<p><a name="P14S2"></a></p>

Om en person som avses i första stycket skulle kunna uppfylla  ett inkomstvillkor och få en ersättningsperiod om 
100 ersättningsdagar enligt lagen om arbetslöshetsförsäkring,  får återinträde enligt första stycket inte ske förrän samtliga  ersättningsdagar har förbrukats. Förordning (2024:1354).<p><a name="P14S3"></a></p><a class="paragraf" name="P14a"><b>14 a §</b></a>   Den som har skrivits ut ur jobb- och  utvecklingsgarantin enligt 13 § första stycket 2-5 eller 
13 a § har möjlighet att återinträda i programmet, under  förutsättning att han eller hon inte skulle kunna uppfylla ett  inkomstvillkor och få en ersättningsperiod om 200 eller 
300 ersättningsdagar enligt lagen (2024:506) om  arbetslöshetsförsäkring och att avbrottet i programmet har  varat i högst ett år. Den som har skrivits ut för att påbörja  en utbildning inom skolväsendet eller motsvarande utbildning  vid en folkhögskola har dock möjlighet att återinträda under  förutsättning att avbrottet har varat i högst tre år.<p><a name="P14aS2"></a></p>

Om en person som avses i första stycket skulle kunna uppfylla  ett inkomstvillkor och få en ersättningsperiod om 100  ersättningsdagar enligt lagen om arbetslöshetsförsäkring får  han eller hon dock inte återinträda i programmet förrän  samtliga ersättningsdagar har förbrukats.  Förordning (2024:1354).<p><a name="P14aS3"></a></p><a class="paragraf" name="P14b"><b>14 b §</b></a>   Den som har skrivits ut ur jobb- och  utvecklingsgarantin enligt 13 § första stycket 6 har möjlighet  att återinträda i programmet, under förutsättning att han  eller hon<br />
   1. efter att ha förbrukat en ersättningsperiod om 
100 ersättningsdagar enligt lagen (2024:506) om  arbetslöshetsförsäkring inte erbjuds en anställning och inte  heller skulle kunna uppfylla ett inkomstvillkor och få en ny  ersättningsperiod om 100, 200 eller 300 ersättningsdagar,  eller <br />
   2. har ansökt om och nekats arbetslöshetsersättning på den  grunden att han eller hon inte uppfyller ett inkomstvillkor  enligt 3 kap. 2 § lagen om arbetslöshetsförsäkring.<br />
Förordning (2024:1354).<p><a name="P14bS2"></a></p><h4 name="Återkallelse av anvisning till programmet"><a name="Återkallelse av anvisning till programmet">Återkallelse av anvisning till programmet</a></h4><p><a name="P14bS3"></a></p><a class="paragraf" name="P15"><b>15 §</b></a>   En anvisning till programmet ska återkallas om<br />
   1. den som anvisats missköter sig eller stör verksamheten,  eller<br />
   2. det i övrigt finns särskilda skäl för att återkalla  anvisningen.<p><a name="P15S2"></a></p>

För den som förbrukat sina 450 dagar med ersättning enligt 2  kap. 8 § förordningen (2017:819) om ersättning till deltagare  i arbetsmarknadspolitiska insatser, ska anvisningen dessutom  återkallas om han eller hon<br />
   1. avvisar någon insats inom programmet eller någon annan  arbetsmarknadspolitisk åtgärd,<br />
   2. utan godtagbart skäl avvisar ett erbjudet lämpligt  arbete,<br />
   3. inte redovisar sina jobbsökaraktiviteter, eller<br />
   4. inte har regelbunden kontakt med en arbetsförmedlare.<p><a name="P15S3"></a></p>

Ett beslut om återkallelse gäller omedelbart.<br />
Förordning (2017:827).<p><a name="P15S4"></a></p><h4 name="Ny anvisning till programmet"><a name="Ny anvisning till programmet">Ny anvisning till programmet</a></h4><p><a name="P15S5"></a></p><a class="paragraf" name="P16"><b>16 §</b></a>   Om en anvisning till jobb- och utvecklingsgarantin har  återkallats enligt 15 § första stycket 1 eller andra stycket  får den enskilde på nytt anvisas till programmet om han eller  hon  <br />
   1. har anmält sig som arbetssökande hos Arbetsförmedlingen  inom 60 kalenderdagar efter återkallelsen, och  <br />
   2. efter återkallelsen har varit inskriven som arbetssökande  hos Arbetsförmedlingen under 45 dagar som det skulle ha  lämnats aktivitetsstöd för om inte återkallelsen hade gjorts.<p><a name="P16S2"></a></p>

Vid tillämpning av första stycket 2 ska dagar då den enskilde  utfört förvärvsarbete räknas in i de 45 dagarna.  Förordning (2024:1354).<p><a name="P16S3"></a></p><h4 name="Ersättning till den enskilde"><a name="Ersättning till den enskilde">Ersättning till den enskilde</a></h4><p><a name="P16S4"></a></p><a class="paragraf" name="P17"><b>17 §</b></a>   I förordningen (2017:819) om ersättning till deltagare i  arbetsmarknadspolitiska insatser finns bestämmelser om att  den som tar del av programmet jobb- och utvecklingsgarantin  kan få ekonomiskt stöd för sin försörjning i form av  aktivitetsstöd eller utvecklingsersättning.<br />
Förordning (2017:827).<p><a name="P17S2"></a></p><h4 name="Ekonomiskt stöd till anordnare"><a name="Ekonomiskt stöd till anordnare">Ekonomiskt stöd till anordnare</a></h4><p><a name="P17S3"></a></p><a class="paragraf" name="P18"><b>18 §</b></a>   Ekonomiskt stöd får lämnas till den som anordnar  arbetsträning eller förstärkt arbetsträning enligt 10 §.  Arbetsförmedlingen beslutar om och betalar ut stödet. <p><a name="P18S2"></a></p>

När ekonomiskt stöd lämnas till privata arbetsgivare eller  offentliga arbetsgivare vid drift av affärsverksamhet, ska  Arbetsförmedlingen säkerställa att inte vissa företag eller  viss produktion gynnas på det sätt som framgår av artikel 
107.1 i fördraget om Europeiska unionens funktionssätt.  Förordning (2015:949).<p><a name="P18S3"></a></p><a class="paragraf" name="P19"><b>19 §</b></a>   Arbetsförmedlingen ska se till att stöd enligt denna förordning används på föreskrivet sätt. Förordning (2007:932).<p><a name="P19S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P19S3"></a></p><a class="paragraf" name="P20"><b>20 §</b></a>   En mottagare av ekonomiskt stöd enligt denna förordning är återbetalningsskyldig om han eller hon genom att lämna oriktiga uppgifter eller på något annat sätt har förorsakat att stöd har lämnats på felaktig grund eller med ett för högt belopp.<p><a name="P20S2"></a></p>

Om stöd i annat fall har lämnats på felaktig grund eller med ett för högt belopp, är mottagaren återbetalningsskyldig endast om han eller hon insett eller skäligen borde ha insett felet. Förordning (2010:397).<p><a name="P20S3"></a></p><a class="paragraf" name="P20a"><b>20 a §</b></a>   Om en mottagare av ekonomiskt stöd är återbetalningsskyldig enligt 20 §, ska Arbetsförmedlingen besluta att återkräva det felaktigt utbetalda beloppet.<br />
Förordning (2010:397).<p><a name="P20aS2"></a></p><a class="paragraf" name="P20b"><b>20 b §</b></a>   Vid återkrav enligt 20 a § får Arbetsförmedlingen bevilja anstånd med betalningen eller träffa avtal med den återbetalningsskyldige om en avbetalningsplan.<br />
Arbetsförmedlingen ska i sådana fall ta ut ränta på det obetalda beloppet.<p><a name="P20bS2"></a></p>

Ränta ska tas ut från den dag då anståndet beviljades eller avtalet om avbetalningsplan träffades, dock inte för tid innan det återkrävda beloppet har förfallit till betalning.<p><a name="P20bS3"></a></p>

Ränta ska tas ut efter en räntesats som vid varje tidpunkt överstiger statens utlåningsränta med två procentenheter.<br />
Förordning (2010:397).<p><a name="P20bS4"></a></p><a class="paragraf" name="P20c"><b>20 c §</b></a>   Om ett belopp som har återkrävts med stöd av 20 § inte betalas i rätt tid, ska dröjsmålsränta enligt räntelagen
(1975:635) tas ut på beloppet. Detsamma gäller när den återbetalningsskyldige beviljats anstånd med betalningen eller träffat ett avtal om en avbetalningsplan enligt 20 b § och betalning inte sker inom den tid som följer av beslutet om anstånd eller avtalet. Förordning (2010:397).<p><a name="P20cS2"></a></p><a class="paragraf" name="P20d"><b>20 d §</b></a>   Om det med hänsyn till den återbetalningsskyldiges personliga eller ekonomiska förhållanden eller andra omständigheter finns särskilda skäl för det, får Arbetsförmedlingen helt eller delvis efterge ett krav på återbetalning enligt 20 a § eller ett krav på ränta enligt 20 b eller 20 c §. Myndigheten ska i sådant fall i beslutet ange vilka de särskilda skälen är och dokumentera den information som ligger till grund för beslutet.<br />
Förordning (2010:397).<p><a name="P20dS2"></a></p><a class="paragraf" name="P20e"><b>20 e §</b></a>   Vid återkrav enligt 20 a § får Arbetsförmedlingen, vid en senare utbetalning av stöd till den återbetalningsskyldige, besluta att dra av ett skäligt belopp i avräkning på vad som har betalats ut för mycket. Detsamma gäller skyldighet att betala ränta enligt 20 b eller 20 c §. Förordning (2010:397).<p><a name="P20eS2"></a></p><h4 name="Tillsyn"><a name="Tillsyn">Tillsyn</a></h4><p><a name="P20eS3"></a></p><a class="paragraf" name="P21"><b>21 §</b></a>   Arbetsförmedlingen ska till Inspektionen för arbetslöshetsförsäkringen lämna de uppgifter som har betydelse för inspektionens granskning av handläggningen av och rutinerna för handläggningen av ärenden om återkallande av anvisningar till programmet. Förordning (2007:932).<p><a name="P21S2"></a></p><h4 name="Omprövning och överklagande"><a name="Omprövning och överklagande">Omprövning och överklagande</a></h4><p><a name="P21S3"></a></p><a class="paragraf" name="P22"><b>22 §</b></a>   Arbetsförmedlingens beslut enligt denna förordning ska omprövas hos myndighetens centrala enhet för omprövning, om det begärs av den som beslutet gäller. Vid omprövningen får beslutet inte ändras till den enskildes nackdel.<p><a name="P22S2"></a></p>

En begäran om omprövning ska vara skriftlig. Begäran ska ges in till Arbetsförmedlingen och ska ha kommit in dit inom tre veckor från den dag då den som begär omprövning fick del av beslutet. Förordning (2010:397).<p><a name="P22S3"></a></p><a class="paragraf" name="P22a"><b>22 a §</b></a>   I 40 § förvaltningslagen (2017:900) finns bestämmelser  om överklagande till allmän förvaltningsdomstol. Andra beslut  än beslut om omprövning av beslut enligt 13, 13 a, 14-14 b, 15  och 20 e §§ får dock inte överklagas. <p><a name="P22aS2"></a></p>

Om ett beslut överklagas innan det har omprövats, ska  överklagandet anses som en begäran om omprövning.<br />
Förordning (2024:1354).<p><a name="P22aS3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P22aS4"></a></p><a class="paragraf" name="P23"><b>23 §</b></a>   Arbetsförmedlingen får meddela de föreskrifter som behövs för verkställigheten av denna förordning.<br />
Förordning (2007:932).<p><a name="P23S2"></a></p><br /><h3 name="overgang"><a name="overgang">Övergångsbestämmelser</a></h3>
2007:414<p><a name="P23S2"></a></p>

Denna förordning träder i kraft den 2 juli 2007.<br />
   2. Har utgått genom förordning (2007:602).<p><a name="P23S3"></a></p>

2009:1603<br />
   1. Denna förordning träder i kraft den 1 januari 2010.<br />
   2. Vid tillämpning av 13 § första stycket 4 och andra stycket ska endast sjukdagar från och med den 1 januari 2010 beaktas.<p><a name="P23S4"></a></p>

2010:397<br />
   1. Denna förordning träder i kraft den 1 juli 2010.<br />
   2. Äldre föreskrifter gäller fortfarande i fråga om återkrav av belopp som har betalats ut före ikraftträdandet.<p><a name="P23S5"></a></p>

2010:1464<br />
   1. Denna förordning träder i kraft den 1 januari 2011.<br />
   2. Äldre föreskrifter gäller fortfarande för den som före ikraftträdandet påbörjat den det arbetsmarknadspolitiska insatsen lyft.<p><a name="P23S6"></a></p>

2012:608<br />
   1. Denna förordning träder i kraft den 15 november 2012.<br />
   2. Äldre föreskrifter gäller fortfarande för frånvaroperiod som påbörjats före ikraftträdandet.<p><a name="P23S7"></a></p>

2014:878<br />
   1. Denna förordning träder i kraft den 1 mars 2015.<br />
   2. Äldre bestämmelser gäller för förhållanden som inträffat före ikraftträdandet.<p><a name="P23S8"></a></p>

2015:949<br />
   1. Denna förordning träder i kraft den 1 februari 2016.<br />
   2. För den som före ikraftträdandet har påbörjat deltagande i  det arbetsmarknadspolitiska programmet arbetslivsintroduktion  gäller 5 § i den äldre lydelsen till och med den 31 december 
2016. <br />
   3. Den som vid ikraftträdandet är eller har varit sysselsatt  hos en anordnare som förmedlats av Arbetsförmedlingen enligt 
7 § i den äldre lydelsen får även fortsättningsvis  sysselsättas hos en sådan anordnare, dock längst till och med  den 31 januari 2018. Det som sägs om Arbetsförmedlingens  kontakter med anordnaren och deltagaren i den upphävda 7 §  tredje stycket gäller då fortfarande. Då gäller också 18 § i  den äldre lydelsen. <p><a name="P23S9"></a></p>

2017:827<br />
   1. Denna förordning träder i kraft den 1 januari 2018.<br />
   2. För den som har deltagit i insatser enligt den upphävda  lagen (2010:197) om etableringsinsatser för vissa nyanlända  invandrare och som inte får ta del av insatser enligt  förordningen (2017:820) om etableringsinsatser för vissa  nyanlända invandrare gäller 5 § i den äldre lydelsen. <br />
   3. Vid beräkningen enligt 15 § i den nya lydelsen om en  person har förbrukat 450 dagar med ersättning enligt 2 kap. 8 
§ förordningen (2017:819) om ersättning till deltagare i  arbetsmarknadspolitiska insatser ska även dagar med  ersättning enligt 5 a § den upphävda förordningen (1996:1100)  om aktivitetsstöd ingå. <p><a name="P23S10"></a></p>

2019:1158<br />
   1. Denna förordning träder i kraft den 1 januari 2020.<br />
   2. Äldre föreskrifter gäller fortfarande för den som vid  ikraftträdandet bedriver studier inom ramen för ett  utbildningskontrakt enligt förordningen (2015:502) om viss  samverkan om unga och nyanlända, dock längst till och med den 
20 september 2020.<p><a name="P23S11"></a></p>

2024:1354<br />
   1. Denna förordning träder i kraft den 1 oktober 2025.<br />
   2. Bestämmelserna i 5 § i den äldre lydelsen gäller  fortfarande för den som vid ikraftträdandet har en pågående  ersättningsperiod enligt den upphävda lagen (1997:238) om  arbetslöshetsförsäkring.<br />
   3. Vid tillämpningen av 5 § ska en förbrukad ersättningsperiod  enligt den upphävda lagen (1997:238) om  arbetslöshetsförsäkring jämställas med en förbrukad  ersättningsperiod om 300 ersättningsdagar enligt lagen 
(2024:506) om arbetslöshetsförsäkring.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>