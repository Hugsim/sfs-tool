<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2007:592) om kassaregister m.m.
 - SFS sfs-2007-592</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2007:592) om kassaregister m.m.
</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2007:592</span> •
                <span><strong>Utfärdad:</strong> 2007-06-14</span>
            </div>
        </header>

        <main class="law-content">
            <h2>Lag (2007:592) om kassaregister m.m.
</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2007:592<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2007-06-14 <br />  


<b>Ändrad</b>:   
t.o.m. SFS 2011:796<br />  

<b>Upphävd</b>: 
2012-01-01<br />

<b>Författningen har upphävts genom</b>: 
SFS 2011:1244<br />


<b>Ändringsregister</b>:   
<a href="http://rkrattsbaser.gov.se/sfsr?bet=2007:592">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2007:592">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns bestämmelser om användning och kontroll av kassaregister.<p><a name="P1S2"></a></p><a class="paragraf" name="P2"><b>2 §</b></a>   Den som i näringsverksamhet säljer varor eller tjänster mot kontant betalning omfattas av skyldigheter enligt denna lag, om inte annat följer av 3 §.<p><a name="P2S2"></a></p><a class="paragraf" name="P3"><b>3 §</b></a>   Skyldigheterna enligt denna lag gäller inte för den som<br />
   1. endast i obetydlig omfattning säljer varor eller tjänster mot kontant betalning,<br />
   2. är befriad från skattskyldighet enligt inkomstskattelagen
(1999:1229) för inkomst från sådan försäljning som avses i 2 §,<br />
   3. bedriver taxitrafik enligt 1 kap. 3 § 2 yrkestrafiklagen
(1998:490),<br />
   4. säljer varor eller tjänster mot kontant betalning genom sådana distansavtal eller hemförsäljningsavtal som avses i distans- och hemförsäljningslagen (2005:59),<br />
   5. säljer varor eller tjänster med hjälp av en varuautomat eller annan liknande automat eller i en automatiserad affärslokal,<br />
   6. anordnar automatspel enligt lagen (1982:636) om anordnande av visst automatspel eller enligt lotterilagen (1994:1000), eller<br />
   7. bedriver sådan torg- och marknadshandel som avses i lagen
(1998:514) om särskild skattekontroll av torg- och marknadshandel m.m.<p><a name="P3S2"></a></p>

Det i första stycket 7 angivna undantaget gäller inte den som enligt 8 kap. 1 § första stycket alkohollagen (2010:1622) har tillstånd för servering till allmänheten. <i>Lag (2010:1631)</i>.<p><a name="P3S3"></a></p><a class="paragraf" name="P4"><b>4 §</b></a>   Vid tillämpning av 2 och 3 §§ skall självständiga verksamheter inom ramen för en näringsverksamhet bedömas var för sig.<p><a name="P4S2"></a></p><h4 name="Definitioner"><a name="Definitioner">Definitioner</a></h4><p><a name="P4S3"></a></p><a class="paragraf" name="P5"><b>5 §</b></a>   Med kassaregister avses kassaapparat, kassaterminal, kassasystem och liknande apparatur för registrering av försäljning av varor och tjänster mot kontant betalning.<p><a name="P5S2"></a></p><a class="paragraf" name="P6"><b>6 §</b></a>   Med kontant betalning likställs betalning med kontokort.<p><a name="P6S2"></a></p><a class="paragraf" name="P7"><b>7 §</b></a>   Med kontrollremsa avses dokumentation av den löpande registreringen i kassaregistret i pappersform.<p><a name="P7S2"></a></p>

Med journalminne avses dokumentation av den löpande registreringen i kassaregistret i elektronisk form.<p><a name="P7S3"></a></p><a class="paragraf" name="P8"><b>8 §</b></a>   Verksamhetslokal har samma betydelse som i lagen (1994:466)
om särskilda tvångsåtgärder i beskattningsförfarandet.<p><a name="P8S2"></a></p><h4 name="Registrering i kassaregister"><a name="Registrering i kassaregister">Registrering i kassaregister</a></h4><p><a name="P8S3"></a></p><a class="paragraf" name="P9"><b>9 §</b></a>   All försäljning och annan löpande användning av ett kassaregister skall registreras i ett kassaregister.<p><a name="P9S2"></a></p>

Vid varje försäljning skall ett av kassaregistret framställt kvitto tas fram och erbjudas kunden.<p><a name="P9S3"></a></p><a class="paragraf" name="P10"><b>10 §</b></a>   Kassaregister skall på ett tillförlitligt sätt visa<br />
   1. alla registreringar som har gjorts, och<br />
   2. programmeringar och inställningar som utgör behandlingshistorik enligt bokföringslagen (1999:1078).<p><a name="P10S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P10S3"></a></p><a class="paragraf" name="P11"><b>11 §</b></a>   Näringsidkare som omfattas av skyldigheter enligt denna lag skall till Skatteverket anmäla de kassaregister som finns i verksamheten. Vid förändrade förhållanden skall ny anmälan göras.<p><a name="P11S2"></a></p>

Anmälan skall ha kommit in till Skatteverket inom en vecka från den dag då anmälningsskyldigheten har inträtt.<p><a name="P11S3"></a></p><h4 name="Certifiering och återkommande teknisk kontroll"><a name="Certifiering och återkommande teknisk kontroll">Certifiering och återkommande teknisk kontroll</a></h4><p><a name="P11S4"></a></p><a class="paragraf" name="P12"><b>12 §</b></a>   Kassaregister ska vara certifierat av ett organ som är ackrediterat för uppgiften enligt Europaparlamentets och rådets förordning (EG) nr 765/2008 av den 9 juli 2008 om krav för ackreditering och marknadskontroll i samband med saluföring av produkter och upphävande av förordning (EEG) nr 339/93 och lagen (2011:791) om ackreditering och teknisk kontroll.<br /><i>Lag (2011:796)</i>.<p><a name="P12S2"></a></p><a class="paragraf" name="P13"><b>13 §</b></a>   Har utgått genom <i>lag (2009:548)</i>.<p><a name="P13S2"></a></p><a class="paragraf" name="P14"><b>14 §</b></a>   Certifiering får utföras även av organ från ett annat land inom Europeiska ekonomiska samarbetsområdet (EES) enligt bestämmelser som meddelas av regeringen eller den myndighet som regeringen bestämmer.<p><a name="P14S2"></a></p>

Enligt bestämmelser som meddelas av regeringen eller den myndighet som regeringen bestämmer får certifiering utföras även av organ från ett annat land med vilket Europeiska unionen träffat avtal om ömsesidigt erkännande. <i>Lag (2011:297)</i>.<p><a name="P14S3"></a></p><h4 name="Tillsyn"><a name="Tillsyn">Tillsyn</a></h4><p><a name="P14S4"></a></p><a class="paragraf" name="P15"><b>15 §</b></a>   Skatteverket utövar tillsyn över att näringsidkare som omfattas eller kan antas omfattas av skyldigheter enligt denna lag har kassaregister och att de kassaregister som används i verksamheten uppfyller föreskrivna krav.<p><a name="P15S2"></a></p>

Tillsynsåtgärder får vidtas utan att näringsidkaren underrättas om dem i förväg.<p><a name="P15S3"></a></p><a class="paragraf" name="P16"><b>16 §</b></a>   Tillsynsåtgärder skall vidtas så att de inte vållar näringsidkaren större kostnader eller olägenheter än nödvändigt.<p><a name="P16S2"></a></p><a class="paragraf" name="P17"><b>17 §</b></a>   Skatteverket har rätt att för sin tillsyn enligt 15 § få tillträde till verksamhetslokaler där verksamheten bedrivs.<p><a name="P17S2"></a></p><a class="paragraf" name="P18"><b>18 §</b></a>   Näringsidkare som omfattas eller kan antas omfattas av skyldigheter enligt denna lag skall på begäran och i den omfattning det är nödvändigt för tillsynen lämna Skatteverket upplysningar och tillhandahålla handlingar.<p><a name="P18S2"></a></p><a class="paragraf" name="P19"><b>19 §</b></a>   Skatteverket får förelägga näringsidkare att fullgöra sina skyldigheter enligt 18 § och att avhjälpa de brister som konstaterats vid tillsynen av kassaregister.<p><a name="P19S2"></a></p><a class="paragraf" name="P20"><b>20 §</b></a>   Polismyndighet skall på Skatteverkets begäran lämna det biträde som behövs för tillsynen.<p><a name="P20S2"></a></p><h4 name="Särskilda kontrollåtgärder"><a name="Särskilda kontrollåtgärder">Särskilda kontrollåtgärder</a></h4><p><a name="P20S3"></a></p><a class="paragraf" name="P21"><b>21 §</b></a>   För kontroll av näringsidkare som omfattas eller kan antas omfattas av skyldigheter enligt denna lag får Skatteverket göra kundräkning, kontrollköp, kvittokontroll och kassainventering.<br />
Sådana åtgärder får vidtas i verksamhetslokaler dit allmänheten har tillträde. Kundräkning får även ske på allmän plats i anslutning till sådana lokaler.<p><a name="P21S2"></a></p>

Kundräkning, kontrollköp och kvittokontroll får vidtas utan att näringsidkaren underrättas i förväg.<p><a name="P21S3"></a></p><a class="paragraf" name="P22"><b>22 §</b></a>   Kontrollåtgärder skall vidtas så att de inte vållar näringsidkaren större kostnader eller olägenheter än nödvändigt.<p><a name="P22S2"></a></p><a class="paragraf" name="P23"><b>23 §</b></a>   När Skatteverket vidtar åtgärder enligt 21 § skall näringsidkaren på begäran av Skatteverket tillhandahålla kontrollremsa, uppgifter från journalminne eller tömningskvitto för kontroll av hur försäljningar har registrerats i kassaregistret.<p><a name="P23S2"></a></p>

Om uppgifterna på kontrollremsan eller i journalminnet inte utgör räkenskapsinformation enligt bokföringslagen (1999:1078), skall de bevaras i två månader efter utgången av den kalendermånad då uppgifterna registrerades i kassaregistret.<p><a name="P23S3"></a></p>

Skatteverket får förelägga näringsidkaren att fullgöra sin skyldighet enligt första stycket.<p><a name="P23S4"></a></p><h4 name="Kontrollavgift"><a name="Kontrollavgift">Kontrollavgift</a></h4><p><a name="P23S5"></a></p><a class="paragraf" name="P24"><b>24 §</b></a>   Skatteverket får ta ut en kontrollavgift av näringsidkare som omfattas av skyldigheter enligt denna lag om näringsidkaren<br />
   1. inte har ett kassaregister,<br />
   2. använder kassaregister som inte uppfyller föreskrivna krav i 10 eller 12 § eller i föreskrifter meddelade med stöd av denna lag,<br />
   3. inte anmält kassaregistret i enlighet med 11 §,<br />
   4. inte uppfyllt kravet i 23 § andra stycket att bevara uppgifter, eller<br />
   5. inte uppfyllt kravet på registrering eller kvitto i 9 §.<p><a name="P24S2"></a></p>

Kontrollavgiften är 10 000 kronor och tillfaller staten.<br /><i>Lag (2009:548)</i>.<p><a name="P24S3"></a></p><a class="paragraf" name="P25"><b>25 §</b></a>   Om kontrollavgift har tagits ut enligt 24 § första stycket 1-3 och Skatteverket därefter förelagt näringsidkaren att göra rättelse inom viss tid, får Skatteverket ta ut en ny avgift med 20 000 kronor om föreläggandet inte följs.<br /><i>Lag (2009:548)</i>.<p><a name="P25S2"></a></p><a class="paragraf" name="P26"><b>26 §</b></a>   Om en kontrollavgift har tagits ut för en överträdelse och näringsidkaren därefter inom ett år gör sig skyldig till ytterligare en överträdelse, får avgift för den nya överträdelsen tas ut med 20 000 kronor.<p><a name="P26S2"></a></p><a class="paragraf" name="P27"><b>27 §</b></a>   Om överträdelsen är ringa eller ursäktlig eller det annars finns särskilda skäl, får en näringsidkare helt eller delvis befrias från en kontrollavgift.<p><a name="P27S2"></a></p>

Första stycket skall beaktas även om något yrkande om befrielse inte har framställts.<p><a name="P27S3"></a></p><a class="paragraf" name="P28"><b>28 §</b></a>   Kontrollavgift får inte tas ut för överträdelse som omfattas av vitesföreläggande enligt denna lag.<p><a name="P28S2"></a></p><h4 name="Vite"><a name="Vite">Vite</a></h4><p><a name="P28S3"></a></p><a class="paragraf" name="P29"><b>29 §</b></a>   Ett föreläggande enligt denna lag får förenas med vite, om det finns anledning att anta att det annars inte följs.<p><a name="P29S2"></a></p>

Finns det anledning att anta att näringsidkaren eller, om denne är en juridisk person, ställföreträdare för näringsidkaren har begått en gärning som är straffbelagd eller kan leda till kontrollavgift eller skattetillägg, får näringsidkaren inte föreläggas vid vite att medverka i utredningen av en fråga som har samband med den misstänkta gärningen.<p><a name="P29S3"></a></p><h4 name="Undantag från lagen i enskilda fall"><a name="Undantag från lagen i enskilda fall">Undantag från lagen i enskilda fall</a></h4><p><a name="P29S4"></a></p><a class="paragraf" name="P30"><b>30 §</b></a>   Regeringen eller den myndighet som regeringen bestämmer får i enskilda fall medge undantag från skyldigheter enligt denna lag om<br />
   1. behovet av tillförlitligt underlag för skattekontroll kan tillgodoses på annat sätt, eller<br />
   2. en viss skyldighet av tekniska orsaker är oskälig.<p><a name="P30S2"></a></p>

Undantag får förenas med villkor.<p><a name="P30S3"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P30S4"></a></p><a class="paragraf" name="P31"><b>31 §</b></a>   Regeringen eller den myndighet som regeringen bestämmer får meddela föreskrifter om krav på kassaregister, teknisk kontroll och användning av kassaregister samt undantag från skyldigheter enligt denna lag.<p><a name="P31S2"></a></p><h4 name="Förfarandet"><a name="Förfarandet">Förfarandet</a></h4><p><a name="P31S3"></a></p><a class="paragraf" name="P32"><b>32 §</b></a>   Beslut om tillsyn och särskilda kontrollåtgärder samt föreläggande vid vite får inte överklagas.<p><a name="P32S2"></a></p>

Frågor om utdömande av vite och överklagande av övriga beslut enligt denna lag prövas av den förvaltningsrätt som är behörig att pröva ett överklagande enligt 22 kap. 1 a-1 c §§
skattebetalningslagen (1997:483).<p><a name="P32S3"></a></p>

Vid prövning av en fråga om utdömande av vite får även vitets lämplighet bedömas.<p><a name="P32S4"></a></p>

I fråga om kontrollavgift gäller bestämmelserna i skattebetalningslagen om debitering, betalning, överklagande och förfarandet i övrigt. <i>Lag (2009:852)</i>.<p><a name="P32S5"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>