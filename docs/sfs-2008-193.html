<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2008:193) om statligt tandvårdsstöd - SFS sfs-2008-193</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2008:193) om statligt tandvårdsstöd</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2008:193</span> •
                <span><strong>Utfärdad:</strong> 2008-04-24</span>
            </div>
        </header>

        <main class="law-content">
            <h2>Förordning (2008:193) om statligt tandvårdsstöd</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2008:193<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2008-04-24 <br />  


<b>Ändrad</b>:   
t.o.m. SFS 2025:1441<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2008:193">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2008:193">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning ges kompletterande föreskrifter till lagen (2008:145) om statligt tandvårdsstöd.<p><a name="P1S2"></a></p>

De ord och benämningar som används i förordningen har samma betydelse som i lagen.<p><a name="P1S3"></a></p><h4 name="Ersättningsberättigande tandvårdsåtgärder och referenspriser"><a name="Ersättningsberättigande tandvårdsåtgärder och referenspriser">Ersättningsberättigande tandvårdsåtgärder och referenspriser</a></h4><p><a name="P1S4"></a></p><a class="paragraf" name="P2"><b>2 §</b></a>   Tandvårds- och läkemedelsförmånsverket får meddela föreskrifter om<br />
   1. vilka tandvårdsåtgärder som kan berättiga till ersättning enligt lagen (2008:145) om statligt tandvårdsstöd och under vilka förutsättningar ersättning kan lämnas för åtgärderna
(ersättningsberättigande tandvårdsåtgärder), samt<br />
   2. referenspriser för de ersättningsberättigande tandvårdsåtgärderna. Förordning (2008:844).<p><a name="P2S2"></a></p><a class="paragraf" name="P3"><b>3 §</b></a>   Följande tandvårdsåtgärder är inte  ersättningsberättigande:<br />
   1. Åtgärder som uppenbarligen har utförts i strid med  vetenskap och beprövad erfarenhet och som har medfört en  vårdskada eller risk för sådan skada.<br />
   2. Åtgärder där amalgam har använts.<br />
   3. Åtgärder där en medicinteknisk produkt har använts som inte  uppfyller de krav som ställs i<br />
      a) Europaparlamentets och rådets förordning (EU) 2017/745 av  den 5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG, eller<br />
      b) kompletterande bestämmelser till förordning (EU) 2017/745.<p><a name="P3S2"></a></p>

Första stycket 3 gäller inte om behörig myndighet har beslutat  om undantag enligt artikel 59 i förordning (EU) 2017/745.<br />
Förordning (2025:1441).<p><a name="P3S3"></a></p><h4 name="Allmänt tandvårdsbidrag"><a name="Allmänt tandvårdsbidrag">Allmänt tandvårdsbidrag</a></h4><p><a name="P3S4"></a></p><a class="paragraf" name="P4"><b>4 §</b></a>   Allmänt tandvårdsbidrag lämnas med 300 kronor om året. <p><a name="P4S2"></a></p>

Bidrag lämnas med 600 kronor om året för patienter som under  det år som tandvårdsbidraget tidigast kan användas<br />
   1. fyller lägst 20 år och högst 23 år, eller<br />
   2. uppnår en ålder som minst motsvarar riktåldern för pension  enligt 2 kap. 10 a-10 d §§ socialförsäkringsbalken.<p><a name="P4S3"></a></p>

När riktåldern för pension ändras ska 2 kap. 10 c § andra  stycket socialförsäkringsbalken tillämpas.<br />
Förordning (2025:1441).<p><a name="P4S4"></a></p><h4 name="Särskilt tandvårdsbidrag"><a name="Särskilt tandvårdsbidrag">Särskilt tandvårdsbidrag</a></h4><p><a name="P4S5"></a></p><a class="paragraf" name="P4a"><b>4 a §</b></a>   Särskilt tandvårdsbidrag får användas för betalning av ersättningsberättigande förebyggande tandvårdsåtgärder om patienten<br />
   1. är muntorr på grund av långvarig läkemedelsbehandling,<br />
   2. är muntorr på grund av strålbehandling i öron-, näs-, mun- eller halsregionen,<br />
   3. har Sjögrens syndrom,<br />
   4. har kronisk obstruktiv lungsjukdom och har ordinerats syrgas eller näringsdryck,<br />
   5. har cystisk fibros,<br />
   6. har ulcerös colit,<br />
   7. har Crohns sjukdom,<br />
   8. har tarmsvikt,<br />
   9. har frätskador på tänderna och anorexia nervosa, bulimia nervosa eller gastroesofageal refluxsjukdom,<br />
   10. har svårinställd diabetes,<br />
   11. genomgår dialysbehandling,<br />
   12. är immunosupprimerad på grund av läkemedelsbehandling, eller<br />
   13. har genomgått en organtransplantation.<p><a name="P4aS2"></a></p>

Om det inte finns särskilda skäl, ska patienten med intyg eller på annat sätt styrka att han eller hon har en sådan sjukdom eller funktionsnedsättning som avses i första stycket. Förordning (2011:1184).<p><a name="P4aS3"></a></p><a class="paragraf" name="P4b"><b>4 b §</b></a>   Särskilt tandvårdsbidrag lämnas med högst 1 000 kronor  per halvår. Förordning (2025:1441).<p><a name="P4bS2"></a></p><a class="paragraf" name="P4c"><b>4 c §</b></a>   Socialstyrelsen får meddela ytterligare föreskrifter om<br />
   1. de sjukdomar och funktionsnedsättningar som anges i 4 a §
första stycket, och<br />
   2. det underlag som avses i 4 a § andra stycket.<br />
Förordning (2011:1184).<p><a name="P4cS2"></a></p><h4 name="Abonnemangstandvård"><a name="Abonnemangstandvård">Abonnemangstandvård</a></h4><p><a name="P4cS3"></a></p><a class="paragraf" name="P4d"><b>4 d §</b></a>   Ett avtal om abonnemangstandvård enligt 2 kap. 2 § lagen
(2008:145) om statligt tandvårdsstöd behöver inte omfatta tandvård till följd av arbetsskada eller olycksfall i övrigt.<br />
Förordning (2012:784).<p><a name="P4dS2"></a></p><h4 name="Allmän tandvårdsersättning"><a name="Allmän tandvårdsersättning">Allmän tandvårdsersättning</a></h4><p><a name="P4dS3"></a></p><a class="paragraf" name="P5"><b>5 §</b></a>   När patientens sammanlagda kostnader för  ersättningsberättigande tandvårdsåtgärder, beräknade enligt 
2 kap. 4 § andra stycket lagen (2008:145) om statligt  tandvårdsstöd, under en ersättningsperiod överstiger 
0,0507 prisbasbelopp enligt 2 kap. 6 och 7 §§  socialförsäkringsbalken, avrundat nedåt till närmaste  femtiotal kronor, lämnas allmän tandvårdsersättning med <br />
   - 50 procent av den del av de sammanlagda kostnaderna som  överstiger 0,0507 prisbasbelopp, avrundat nedåt till närmaste  femtiotal kronor, men inte 0,2534 prisbasbelopp, avrundat  nedåt till närmaste femtiotal kronor, och<br />
   - 85 procent av den del som överstiger 0,2534 prisbasbelopp,  avrundat nedåt till närmaste femtiotal kronor. <p><a name="P5S2"></a></p>

Det prisbasbelopp som gäller när ersättningsperioden påbörjas  ska ligga till grund för beräkningen enligt första stycket  under hela ersättningsperioden. Förordning (2025:1441).<p><a name="P5S3"></a></p><h4 name="Särskild tandvårdsersättning"><a name="Särskild tandvårdsersättning">Särskild tandvårdsersättning</a></h4><p><a name="P5S4"></a></p><a class="paragraf" name="P5a"><b>5 a §</b></a>   Särskild tandvårdsersättning får lämnas för <br />
   1. behandling av sjukdoms- och smärttillstånd, <br />
   2. reparativ vård, och <br />
   3. rehabiliterande och habiliterande vård.<p><a name="P5aS2"></a></p>

Särskild tandvårdsersättning får dock inte lämnas för ny fast  tand- eller implantatstödd protetik bakom tandposition 5.<br />
Förordning (2025:1441).<p><a name="P5aS3"></a></p><a class="paragraf" name="P5b"><b>5 b §</b></a>   Särskild tandvårdsersättning får lämnas om patienten  fyller minst 67 år under det år då den ersättningsberättigande  tandvårdsåtgärden har slutförts. <p><a name="P5bS2"></a></p>

Ersättning lämnas med 90 procent av referenspriset för  tandvårdsåtgärden eller, om vårdgivarens pris för den aktuella  patienten är lägre än referenspriset, med 90 procent av  vårdgivarens pris för åtgärden. Patienten ska betala 10  procent av det pris som ersättningen beräknas på.<br />
Förordning (2025:1441).<p><a name="P5bS3"></a></p><h4 name="Protetisk behandling som behöver göras om"><a name="Protetisk behandling som behöver göras om">Protetisk behandling som behöver göras om</a></h4><p><a name="P5bS4"></a></p><a class="paragraf" name="P6"><b>6 §</b></a>   Om en protetisk behandling behöver göras om får  Försäkringskassan lämna ersättning till den vårdgivare som gör  om behandlingen med ett belopp motsvarande det belopp som får  krävas åter eller räknas av från en annan fordran enligt 
4 kap. 3 § andra stycket lagen (2008:145) om statligt  tandvårdsstöd, under förutsättning att den nya behandlingen<br />
   1. inte är ersättningsberättigande enligt föreskrifter som  meddelats med stöd av 2 § 1, och <br />
   2. utförs av en annan vårdgivare än den som utförde den  behandling som behöver göras om. <p><a name="P6S2"></a></p>

Ersättning enligt första stycket får dock inte överstiga det  lägsta av följande belopp: <br />
   - vårdgivarens pris för att göra om behandlingen för den  aktuella patienten, och<br />
   - referenspriset för att göra om behandlingen.<br />
Förordning (2025:1441).<p><a name="P6S3"></a></p><a class="paragraf" name="P6a"><b>6 a §</b></a>   Om en ny behandling enligt 6 § är mer omfattande eller i  övrigt består av andra ersättningsberättigande  tandvårdsåtgärder än den behandling som behöver göras om, får  allmän tandvårdsersättning lämnas för kostnaderna för dessa  åtgärder enligt vad som anges i 2 kap. 4 § lagen (2008:145) om  statligt tandvårdsstöd. Kostnaderna får dock inte beräknas  högre än ett belopp motsvarande skillnaden mellan kostnaden  för den nya behandlingen och kostnaden för den behandling som  behöver göras om. Beräkningen av kostnaderna för de åtgärder  som ingår i behandlingarna ska ske med utgångspunkt i  referenspriserna för dessa åtgärder. Om vårdgivarens pris för  den aktuella patienten är lägre än referenspriset, ska dock  beräkningen ske med utgångspunkt i vårdgivarens pris. <p><a name="P6aS2"></a></p>

Om den nya behandlingen är mer omfattande eller i övrigt  består av andra tandvårdsåtgärder än den behandling som  behöver göras om och dessa åtgärder berättigar patienten till  särskild tandvårdsersättning, får sådan ersättning lämnas med 
90 procent av ett belopp motsvarande skillnaden mellan  referenspriserna för de åtgärder som ingår i den nya  behandlingen och referenspriserna för de åtgärder som ingår i  den behandling som behöver göras om. Om vårdgivarens pris för  den aktuella patienten är lägre än referenspriset, ska dock  beräkningen ske med utgångspunkt i vårdgivarens pris.  Förordning (2025:1441).<p><a name="P6aS3"></a></p><h4 name="Ersättning vid krav på förhandsprövning"><a name="Ersättning vid krav på förhandsprövning">Ersättning vid krav på förhandsprövning</a></h4><p><a name="P6aS4"></a></p><a class="paragraf" name="P7"><b>7 §</b></a>   Ersättning lämnas inte för en tandvårdsåtgärd som har utförts utan att en förhandsprövning har gjorts där sådan krävs. Detta gäller dock inte om åtgärden har varit av sådan karaktär att det av odontologiska eller medicinska skäl varit nödvändigt att genomföra den utan att invänta en förhandsprövning eller om det i övrigt funnits särskilda skäl att påbörja åtgärden innan en förhandsprövning har gjorts.<p><a name="P7S2"></a></p><h4 name="Vårdgivarens ansvar gentemot patienten"><a name="Vårdgivarens ansvar gentemot patienten">Vårdgivarens ansvar gentemot patienten</a></h4><p><a name="P7S3"></a></p><a class="paragraf" name="P8"><b>8 §</b></a>   Vårdgivaren ska tillhandahålla prislistor med uppgifter om<br />
   1. vårdgivarens priser samt referenspriser för de ersättningsberättigande tandvårdsåtgärder som vårdgivaren utför,<br />
   2. vilka garantier som vårdgivaren lämnar för sina arbeten, samt<br />
   3. patientens rätt att på begäran få skriftlig information om vilka material som använts vid protetiska arbeten och andra behandlingar som syftat till att permanent ersätta förlorad vävnad.<p><a name="P8S2"></a></p><a class="paragraf" name="P9"><b>9 §</b></a>   Om vårdgivaren föreslår en tandvårdsåtgärd som inte är  ersättningsberättigande, ska vårdgivaren i förekommande fall  upplysa patienten om vilka alternativa åtgärder som kan  berättiga till statligt tandvårdsstöd.<p><a name="P9S2"></a></p>

Om vårdgivaren föreslår en tandvårdsåtgärd som kan berättiga  till allmän tandvårdsersättning, ska vårdgivaren i  förekommande fall upplysa patienten om vilka åtgärder som kan  berättiga till särskild tandvårdsersättning.<br />
Förordning (2025:1441).<p><a name="P9S3"></a></p><a class="paragraf" name="P10"><b>10 §</b></a>   Om en patient behöver behandlas vid fler än ett  tillfälle, ska vårdgivaren ge patienten en preliminär  skriftlig prisuppgift över den totala behandlingskostnaden.  För varje tandvårdsåtgärd ska det, i förekommande fall, framgå  huruvida åtgärden kan berättiga till allmän eller särskild  tandvårdsersättning.<p><a name="P10S2"></a></p>

Om patienten behöver en mer omfattande behandling, ska  vårdgivaren även ge patienten en skriftlig behandlingsplan.  Behandlingsplanen ska innehålla uppgifter om <br />
   1. vilken diagnos som har ställts, <br />
   2. den föreslagna behandlingen och skälen för denna, <br />
   3. eventuella alternativa behandlingsförslag, <br />
   4. huruvida tandvårdsåtgärderna är ersättningsberättigande,  samt <br />
   5. vårdgivarens priser, referenspriser och åtgärdskoder för  tandvårdsåtgärderna. Förordning (2025:1441).<p><a name="P10S3"></a></p><a class="paragraf" name="P11"><b>11 §</b></a>   På det kvitto som patienten får över erlagd betalning, ska vårdgivaren ange<br />
   1. sitt pris för varje utförd tandvårdsåtgärd för den aktuella patienten,<br />
   2. referenspris och åtgärdskod för varje utförd tandvårdsåtgärd, samt<br />
   3. i förekommande fall den ersättning som lämnas enligt lagen
(2008:145) om statligt tandvårdsstöd.<p><a name="P11S2"></a></p>

Om tandtekniskt arbete har ingått i behandlingen, ska det till kvittot fogas en kopia av det underlag som det tandtekniska laboratoriet lämnat över kostnaderna för det tandtekniska arbetet.<p><a name="P11S3"></a></p><a class="paragraf" name="P12"><b>12 §</b></a>   Efter varje undersökning som inte enbart har avsett enstaka tänder eller ett enstaka problem, ska vårdgivaren upprätta ett undersökningsprotokoll. Protokollet ska lämnas till patienten direkt efter undersökningen.<p><a name="P12S2"></a></p><a class="paragraf" name="P13"><b>13 §</b></a>   Vårdgivaren ska, om det inte finns särskilda skäl, efter utförd undersökning eller behandling erbjuda patienten att få en kallelse till en ny undersökning inom lämplig tid.<p><a name="P13S2"></a></p><h4 name="Försäkringskassans uppgiftsskyldighet mot vårdgivaren"><a name="Försäkringskassans uppgiftsskyldighet mot vårdgivaren">Försäkringskassans uppgiftsskyldighet mot vårdgivaren</a></h4><p><a name="P13S3"></a></p><a class="paragraf" name="P14"><b>14 §</b></a>   Försäkringskassan ska på begäran av en vårdgivare  tillhandahålla uppgifter enligt 4 kap. 1 § lagen (2008:145) om  statligt tandvårdsstöd om <br />
   1. huruvida patienten omfattas av rätten till statligt  tandvårdsstöd, <br />
   2. huruvida patienten är berättigad till särskild  tandvårdsersättning,<br />
   3. patientens utnyttjande av tandvårdsbidrag,<br />
   4. patientens sammanlagda kostnader för tandvårdsåtgärder som  kan berättiga till allmän tandvårdsersättning och som har  slutförts under pågående ersättningsperiod, <br />
   5. vilket datum den pågående ersättningsperioden började löpa, <br />
   6. vilket datum den senaste tandvårdsåtgärden som kan  berättiga till allmän tandvårdsersättning slutfördes, <br />
   7. det finns avtal om abonnemangstandvård enligt 2 kap. 2 §  lagen om statligt tandvårdsstöd samt, i förekommande fall,  abonnemangsperiod för avtalet och vilken tandvård som omfattas  av det, och <br />
   8. beslut i ärenden om förhandsprövning enligt 4 kap. 5 a §  lagen om statligt tandvårdsstöd. <p><a name="P14S2"></a></p>

Uppgifterna får endast avse patienter som vårdgivaren står i  begrepp att behandla eller har behandlat.<br />
Förordning (2025:1441).<p><a name="P14S3"></a></p><h4 name="Vårdgivarens uppgiftsskyldighet"><a name="Vårdgivarens uppgiftsskyldighet">Vårdgivarens uppgiftsskyldighet</a></h4><p><a name="P14S4"></a></p><a class="paragraf" name="P15"><b>15 §</b></a>   Vårdgivaren ska upprätta ett underlag för uppföljning och  statistik samt för beräkning av statligt tandvårdsstöd för  samtliga ersättningsberättigande tandvårdsåtgärder som  vårdgivaren har utfört på en patient. Underlaget ska lämnas in  till Försäkringskassan inom två veckor från det att respektive  tandvårdsåtgärd har slutförts. <p><a name="P15S2"></a></p>

Underlaget ska innehålla uppgifter om<br />
   1. behandlande tandläkares eller tandhygienists namn och  personnummer,<br />
   2. patientens namn och personnummer, <br />
   3. datum för när åtgärden slutfördes, <br />
   4. tillstånds- och åtgärdskod för den åtgärd som är  ersättningsberättigande i det enskilda fallet, <br />
   5. tillstånds- och åtgärdskod för den faktiskt utförda  åtgärden, om denna inte är ersättningsberättigande i det  enskilda fallet,<br />
   6. tandnummer och tandposition,<br />
   7. vårdgivarens pris för den utförda åtgärden för den aktuella  patienten, och <br />
   8. grunden för begäran om ersättning i form av särskilt  tandvårdsbidrag. <p><a name="P15S3"></a></p>

I samband med begäran om ersättning i form av allmänt  tandvårdsbidrag ska vårdgivaren även lämna uppgift till  Socialstyrelsen om patientens antal kvarvarande respektive  intakta tänder. <p><a name="P15S4"></a></p>

Uppgiftsskyldigheten gäller även sådan tandvård som omfattas  av ett gällande abonnemangsavtal. Förordning (2025:1441).<p><a name="P15S5"></a></p><a class="paragraf" name="P16"><b>16 §</b></a>   När ett avtal om abonnemangstandvård enligt 2 kap. 2 §
lagen (2008:145) om statligt tandvårdsstöd har ingåtts eller upphört att gälla i förtid, ska vårdgivaren inom två veckor från det att avtalet har ingåtts eller upphört att gälla lämna uppgift om detta till Försäkringskassan.<p><a name="P16S2"></a></p>

När ett avtal har ingåtts ska uppgift lämnas om<br />
   1. abonnemangsperioden,<br />
   2. vilken tandvård som omfattas av avtalet, och<br />
   3. avgiften för abonnemanget.<p><a name="P16S3"></a></p><h4 name="Inlämnande av uppgifter"><a name="Inlämnande av uppgifter">Inlämnande av uppgifter</a></h4><p><a name="P16S4"></a></p><a class="paragraf" name="P17"><b>17 §</b></a>   Underlag enligt 15 § första och andra styckena, uppgifter enligt 15 § tredje stycket och 16 § samt ansökan om förhandsprövning och ansökan om ersättning enligt lagen
(2008:145) om statligt tandvårdsstöd ska lämnas på elektronisk väg.<p><a name="P17S2"></a></p>

Försäkringskassan får meddela föreskrifter om i vilka fall uppgifter får lämnas på annat sätt.<p><a name="P17S3"></a></p><h4 name="Anslutningen till Försäkringskassans elektroniska system för statligt tandvårdsstöd"><a name="Anslutningen till Försäkringskassans elektroniska system för statligt tandvårdsstöd">Anslutningen till Försäkringskassans elektroniska system för statligt tandvårdsstöd</a></h4><p><a name="P17S4"></a></p><a class="paragraf" name="P18"><b>18 §</b></a>   Ansökan om anslutning till Försäkringskassans  elektroniska system för statligt tandvårdsstöd ska göras av  vårdgivaren. Ansökan ska vara skriftlig och ges in till  Försäkringskassan.<p><a name="P18S2"></a></p>

För att bli ansluten till det elektroniska systemet ska  vårdgivaren vara legitimerad tandläkare eller tandhygienist  eller, genom anställning eller på annat sätt, anlita sådan  personal. Vårdgivare i enskilt bedriven verksamhet ska vidare  vara godkänd för F-skatt för att bli ansluten till  systemet.<p><a name="P18S3"></a></p>

I ansökan ska vårdgivaren lämna uppgift om följande personer:<br />
   1. i aktiebolag och ekonomiska föreningar den verkställande  direktören, om det finns en sådan, samtliga styrelseledamöter  och styrelsesuppleanter samt andra som genom ledande  ställning eller på annat sätt har ett bestämmande inflytande  över verksamheten,<br />
   2. i aktiebolag och ekonomiska föreningar som är  fåmansföretag enligt 56 kap. 2 § inkomstskattelagen 
(1999:1229) samtliga delägare,<br />
   3. i kommanditbolag och andra handelsbolag samtliga bolagsmän  och andra som genom ledande ställning eller på annat sätt har  ett bestämmande inflytande över verksamheten, <br />
   4. i enskild näringsverksamhet den enskilde näringsidkaren,<br />
   5. verksamhetschefen, och <br />
   6. samtliga behandlande tandläkare eller tandhygienister om  det finns tio eller färre sådana hos vårdgivaren. <p><a name="P18S4"></a></p>

Vårdgivaren ska även ange om någon av de personer som anges i  tredje stycket tidigare har varit vårdgivare eller verksamma  hos en vårdgivare som varit ansluten till Försäkringskassans  elektroniska system för statligt tandvårdsstöd.  Förordning (2017:432).<p><a name="P18S5"></a></p><a class="paragraf" name="P18a"><b>18 a §</b></a>   Om vårdgivaren efter det att en ansökan enligt 18 § har  gjorts inte längre uppfyller de krav som anges i 18 § andra  stycket, eller om någon sådan person som anges i 18 § tredje  stycket ersätts av en annan person eller om någon annan person  tillkommer, ska vårdgivaren utan dröjsmål anmäla detta till  Försäkringskassan. Förordning (2019:114).<p><a name="P18aS2"></a></p><a class="paragraf" name="P18b"><b>18 b §</b></a>   Försäkringskassan får neka en vårdgivare anslutning  till det elektroniska systemet för statligt tandvårdsstöd om  vårdgivaren inte uppfyller kraven i 18 § andra-fjärde  styckena. <p><a name="P18bS2"></a></p>

Anslutning får även nekas om någon av de personer som  vårdgivaren har lämnat uppgift om enligt 18 § tredje stycket  tidigare har varit vårdgivare eller verksam hos en vårdgivare  som varit ansluten till Försäkringskassans elektroniska system  för statligt tandvårdsstöd och den vårdgivaren allvarligt har  åsidosatt bestämmelserna i lagen (2008:145) om statligt  tandvårdsstöd eller i föreskrifter som har meddelats i  anslutning till lagen och som avser vårdgivarens skyldigheter  eller förutsättningar för ersättning. <p><a name="P18bS3"></a></p>

Anslutning ska nekas om verksamheten inte förekommer i det  register som förs enligt 2 kap. 11 § första stycket  patientsäkerhetslagen (2010:659), om tillståndet för  verksamheten har återkallats eller om verksamheten har  förbjudits enligt 7 kap. 26, 27, 28 eller 28 b § samma lag.<br />
Förordning (2025:1441).<p><a name="P18bS4"></a></p><a class="paragraf" name="P19"><b>19 §</b></a>   Försäkringskassan får besluta att anslutningen till det  elektroniska systemet för statligt tandvårdsstöd ska upphöra  om vårdgivaren <br />
   1. skriftligen begär att anslutningen ska upphöra, <br />
   2. har upphört att bedriva tandvårdsverksamhet,<br />
   3. inte längre uppfyller de krav som anges i 18 § andra  stycket,<br />
   4. hade nekats anslutning enligt 18 b § andra stycket om det  varit fråga om en ansökan om anslutning, <br />
   5. allvarligt har åsidosatt bestämmelserna i lagen (2008:145)  om statligt tandvårdsstöd eller i föreskrifter som har  meddelats i anslutning till den lagen och som avser  vårdgivarens skyldigheter eller förutsättningar för  ersättning, <br />
   6. inte har påbörjat verksamheten senast sex månader efter det  att Försäkringskassan meddelat beslut om anslutning, eller<br />
   7. har lämnat oriktig eller vilseledande uppgift i ansökan om  anslutning eller inte har lämnat uppgift på begäran i ett  ärende om upphörande av anslutningen, om uppgiften är av  betydelse för tillämpningen av lagen om statligt tandvårdsstöd  eller föreskrifter som har meddelats i anslutning till lagen.<p><a name="P19S2"></a></p>

Försäkringskassan ska besluta att anslutningen till det  elektroniska systemet ska upphöra för verksamhet <br />
   1. som inte förekommer i det register som förs enligt 2 kap. 
11 § första stycket patientsäkerhetslagen (2010:659), <br />
   2. vars tillstånd har återkallats, eller <br />
   3. som har förbjudits enligt 7 kap. 26, 27, 28 eller 28 b §  samma lag. <p><a name="P19S3"></a></p>

Om en anslutning har upphört, får beslut om ny anslutning  meddelas efter ansökan om förutsättningarna för anslutning är  uppfyllda. Förordning (2025:1441).<p><a name="P19S4"></a></p><a class="paragraf" name="P19a"><b>19 a §</b></a>   Har betecknats 21 § enligt förordning (2025:1441).<p><a name="P19aS2"></a></p><a class="paragraf" name="P19b"><b>19 b §</b></a>   Har betecknats 22 § enligt förordning (2025:1441).<p><a name="P19bS2"></a></p><a class="paragraf" name="P20"><b>20 §</b></a>   Vårdgivaren ska årligen betala en avgift för anslutning  till det elektroniska systemet för statligt tandvårdsstöd om 
5 000 kronor för varje mottagning. Förordning (2025:1441).<p><a name="P20S2"></a></p><h4 name="Försäkringskassans uppgiftsskyldighet mot myndigheter"><a name="Försäkringskassans uppgiftsskyldighet mot myndigheter">Försäkringskassans uppgiftsskyldighet mot myndigheter</a></h4><p><a name="P20S3"></a></p><a class="paragraf" name="P21"><b>21 §</b></a>   För att Tandvårds- och läkemedelsförmånsverket ska kunna  fullgöra sin verksamhet i fråga om beslut om utformningen av  det statliga tandvårdsstödet och följa upp utvecklingen på  tandvårdsområdet, ska Försäkringskassan lämna uppgifter till  verket om <br />
   1. löpnummer för patientens personnummer och i förekommande  fall samordningsnummer, <br />
   2. patientens kön och ålder, tillstånds- respektive åtgärdskod  för den utförda åtgärden, tandnummer och tandposition, datum  för när åtgärden slutfördes samt i förekommande fall om  patienten remitterats för åtgärden till tandläkare med bevis  om specialistkompetens, <br />
   3. patientens ersättningsperiod, start- och slutdatum samt  nyttjande av tandvårdsbidrag, <br />
   4. vårdgivarens pris för den utförda åtgärden för den aktuella  patienten samt om huruvida behandlande tandläkare har bevis om  specialistkompetens, <br />
   5. i förekommande fall avtal om abonnemangstandvård enligt 
2 kap. 2 § lagen (2008:145) om statligt tandvårdsstöd,  abonnemangsperiod och om utförd tandvård som omfattas av  sådant avtal samt avgiften för abonnemanget, <br />
   6. referenspris per utförd åtgärd, med vilket belopp patienten  har fått statligt tandvårdsstöd per åtgärd och om  tandvårdsersättningen är allmän eller särskild, patientens  pris per besök, ersättningsgrundande belopp per besök,  vårdgivares pris för besök, ackumulerat ersättningsgrundande  belopp under ersättningsperioden och förekommande  korrigeringsbelopp, <br />
   7. det län där tandvårdsmottagningen är belägen och huruvida  vårdgivaren är offentlig, privat eller av annat slag,  alternativt att åtgärden utfördes i ett annat EU- eller EES-
land, <br />
   8. löpnummer för vårdgivares organisationsnummer och  tandvårdsmottagning, <br />
   9. datum för när vårdgivares fordran mot staten uppkommer, när  vårdgivares fordran mot staten regleras och när ärendet  registreras eller ändras i databas hos Försäkringskassan, och <br />
   10. löpnummer för administrativa uppgifter som ärendenummer,  radnummer från databas hos Försäkringskassan, ärendetyp och  ärendestatus. <p><a name="P21S2"></a></p>

Varje personnummer, samordningsnummer, organisationsnummer och  tandvårdsmottagningsnummer ska innan uppgifter enligt första  stycket lämnas ut vara krypterade på ett sådant sätt att  identifiering inte är möjlig. Förordning (2025:1441).<p><a name="P21S3"></a></p><a class="paragraf" name="P22"><b>22 §</b></a>   För att Tandvårds- och läkemedelsförmånsverket ska kunna  fullgöra sin verksamhet i fråga om att tillhandahålla  information i en prisjämförelsetjänst för tandvård inom det  statliga tandvårdsstödet samt följa upp utvecklingen på  tandvårdsområdet, ska Försäkringskassan lämna uppgifter till  verket om <br />
   1. åtgärdskod och tandvårdsmottagningens pris för varje utförd  åtgärd samt i förekommande fall om patienten är berättigad  till särskild tandvårdsersättning eller har remitterats för  åtgärden till tandläkare med bevis om specialistkompetens,<br />
   2. datum för när åtgärden slutfördes, <br />
   3. Försäkringskassans mottagningsidentitet och  tandvårdsmottagningens namn, adress, postnummer och ort, <br />
   4. datum för tandvårdsmottagningens anslutning till  Försäkringskassans elektroniska system för statligt  tandvårdsstöd och datum för när anslutningen ska upphöra,<br />
   5. vårdgivarens namn, adress, postnummer, ort och  organisationsnummer samt huruvida vårdgivaren är offentlig,  privat eller av annat slag, och <br />
   6. administrativa uppgifter som ärendetyp, ärendestatus och  åtgärdsstatus. Förordning (2025:1441).<p><a name="P22S2"></a></p><a class="paragraf" name="P23"><b>23 §</b></a>   För att Inspektionen för vård och omsorg ska kunna  fullgöra sin skyldighet enligt 7 kap. 28 a §  patientsäkerhetslagen (2010:659) att ompröva tillstånd att  bedriva tandvårdsverksamhet, ska Försäkringskassan skyndsamt  till inspektionen sända en kopia av ett beslut som innebär  nekad anslutning till Försäkringskassans elektroniska system  för statligt tandvårdsstöd eller att en anslutning ska  upphöra. Förordning (2025:1441).<p><a name="P23S2"></a></p><a class="paragraf" name="P24"><b>24 §</b></a>   I andra fall än som avses i 23 § ska Försäkringskassan  anmäla till Inspektionen för vård och omsorg om det finns  anledning att anta att<br />
   1. en privat vårdgivare yrkesmässigt bedriver  tandvårdsverksamhet utan nödvändigt tillstånd enligt 2 kap. 
4 § patientsäkerhetslagen (2010:659), eller<br />
   2. en tillståndshavares lämplighet att bedriva sådan  verksamhet kan ifrågasättas.<p><a name="P24S2"></a></p>

Av anmälan ska det framgå vilka omständigheter som ligger till  grund för ett antagande enligt första stycket.<br />
Förordning (2025:1441).<p><a name="P24S3"></a></p><a class="paragraf" name="P25"><b>25 §</b></a>   För att Inspektionen för vård och omsorg ska kunna pröva  tillstånd och utöva tillsyn över tandvården, ska  Försäkringskassan på begäran lämna uppgift till inspektionen  om i vilken omfattning och på vilka grunder som  Försäkringskassan under en angiven period har beslutat att  ersättning som är hänförlig till en viss vårdgivare,  mottagning eller behandlare ska återbetalas eller avräknas  från en annan fordran som vårdgivaren har på ersättning.<br />
Förordning (2025:1441).<p><a name="P25S2"></a></p><h4 name="Övriga bemyndiganden"><a name="Övriga bemyndiganden">Övriga bemyndiganden</a></h4><p><a name="P25S3"></a></p><a class="paragraf" name="P26"><b>26 §</b></a>   Försäkringskassan får meddela föreskrifter om<br />
   1. ansökan om samt beräkning och utbetalning av ersättning  enligt lagen (2008:145) om statligt tandvårdsstöd, <br />
   2. abonnemangstandvård,<br />
   3. anmälan om ny ersättningsperiod enligt 2 kap. 4 § lagen om  statligt tandvårdsstöd och om när en sådan period ska börja  löpa, <br />
   4. anslutningen till Försäkringskassans elektroniska system  för statligt tandvårdsstöd och betalning av avgift för  anslutningen, <br />
   5. vårdgivarens uppgiftsskyldighet enligt 3 kap. 3 § första  stycket lagen om statligt tandvårdsstöd, <br />
   6. ansökan om förhandsprövning,<br />
   7. prislistor enligt 8 §,<br />
   8. behandlingsplaner enligt 10 §, och <br />
   9. undersökningsprotokoll enligt 12 §.<p><a name="P26S2"></a></p>

Försäkringskassan får meddela ytterligare föreskrifter om  verkställigheten av lagen om statligt tandvårdsstöd och av  denna förordning. Förordning (2025:1441).<p><a name="P26S3"></a></p><a class="paragraf" name="P27"><b>27 §</b></a>   Socialstyrelsen får meddela föreskrifter om <br />
   1. kraven för ersättning enligt 3 kap. 1 § första stycket 2  lagen (2008:145) om statligt tandvårdsstöd, och<br />
   2. vårdgivarens uppgiftsskyldighet enligt 3 kap. 3 § andra  stycket samma lag. Förordning (2025:1441).<p><a name="P27S2"></a></p><a class="paragraf" name="P28"><b>28 §</b></a>   Tandvårds- och läkemedelsförmånsverket får meddela föreskrifter om när förhandsprövning ska ske i andra fall än som avses i 4 kap. 5-6 §§ lagen (2008:145) om statligt tandvårdsstöd. Förordning (2025:1441).<p><a name="P28S2"></a></p><br /><h3 name="overgang"><a name="overgang">Övergångsbestämmelser</a></h3>
2008:193<br />
   1. Denna förordning träder i kraft den 1 juli 2008, då förordningen (1998:1337) om tandvårdstaxa ska upphöra att gälla.<br />
   2. För tandvårdsåtgärder som har påbörjats före ikraftträdandet gäller äldre ersättningsbestämmelser.<p><a name="P28S2"></a></p>

2008:844<p><a name="P28S3"></a></p>

Denna förordning träder i kraft den 1 december 2008. De upphävda bilagorna och 5 § i sin äldre lydelse gäller dock fortfarande för sådana tandvårdsåtgärder som har påbörjats före utgången av december 2008.<p><a name="P28S4"></a></p>

2017:432<br />
   1. Denna förordning träder i kraft den 1 juli 2017.<br />
   2. De krav som anges i 18 § tredje och fjärde styckena gäller  endast ansökningar om anslutning till Försäkringskassans  elektroniska system för statligt tandvårdsstöd som kommer in  till Försäkringskassan efter ikraftträdandet.<br />
Förordning (2019:114).<p><a name="P28S5"></a></p>

2018:106 <br />
   1. Denna förordning träder i kraft den 15 april 2018.<br />
   2. Förordningen tillämpas även för allmänt tandvårdsbidrag  som kunnat användas för betalning av ersättningsberättigande  tandvårdsåtgärder från och med den 1 juli 2016 eller från och  med den 1 juli 2017 och som lämnas efter ikraftträdandet.<p><a name="P28S6"></a></p>

2019:114<br />
   1. Denna förordning träder i kraft den 1 maj 2019.<br />
   2. För tandvårdsåtgärder som har påbörjats före  ikraftträdandet gäller 3 § i den äldre lydelsen.<p><a name="P28S7"></a></p>

2024:1101<br />
   1. Denna förordning träder i kraft den 1 januari 2025.<br />
   2. Äldre bestämmelser gäller fortfarande för bidrag som kunnat  användas från och med den 1 juli 2023 eller från och med den 1  juli 2024.<p><a name="P28S8"></a></p>

2025:1441<br />
   1. Denna förordning träder i kraft den 1 januari 2026.<br />
   2. Den som har fyllt 65 år före ikraftträdandet ska även i  fortsättningen ha rätt till allmänt tandvårdsbidrag enligt 4 §  med det högre beloppet. <br />
   3. Äldre bestämmelser om vilket belopp som patientens  sammanlagda tandvårdskostnader under en ersättningsperiod ska  överstiga för att allmän tandvårdsersättning ska kunna lämnas  gäller fortfarande för ersättningsperioder som har påbörjats  före ikraftträdandet. <br />
   4. Bestämmelserna i 18 b § tredje stycket och 19 § andra  stycket tillämpas inte för en privat vårdgivare som före  ikraftträdandet har påbörjat verksamhet som omfattas av  tandvårdslagen (1985:125) men inte anmält denna till  Inspektionen för vård och omsorg. Detta gäller dock endast  till och med den 2 mars 2026 eller, om vårdgivaren har gett in  en ansökan om tillstånd enligt patientsäkerhetslagen 
(2010:659) till inspektionen före den 3 mars 2026, till dess  att ansökan har prövats slutligt.
<h3>Bilaga 1 Har upphävts genom förordning (2008:844).</h3><p><a name="P28S2"></a></p>

Bilaga 2 Har upphävts genom förordning (2008:844).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>