<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2008:463) om vissa avgifter till Strålsäkerhetsmyndigheten - SFS sfs-2008-463</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2008:463) om vissa avgifter till Strålsäkerhetsmyndigheten</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2008:463</span> •
                <span><strong>Utfärdad:</strong> 2008-06-05</span>
            </div>
        </header>

        <main class="law-content">
            <h2>Förordning (2008:463) om vissa avgifter till Strålsäkerhetsmyndigheten</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2008:463<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2008-06-05 <br />  


<b>Omtryck</b>:   
SFS 2009:668 <br />  

<b>Ändrad</b>:   
t.o.m. SFS 2025:783<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2008:463">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2008:463">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning är meddelad med stöd av <br />
   - 30 § lagen (1984:3) om kärnteknisk verksamhet i fråga om 4, 
5, 6-11 a, 13-15 och 19 §§, <br />
   - 10 kap. 4 § strålskyddslagen (2018:396) i fråga om 4, 5 a-6, 
11 b-12 och 16-19 §§,<br />
   - 56 a § lagen (2010:950) om ansvar och ersättning vid  radiologiska olyckor i fråga om 4 och 5 §§,<br />
   - 20 § andra stycket 16 lagen (2006:263) om transport av  farligt gods i fråga om 4, 5, 6, 10 och 19 §§, och<br />
   - 8 kap. 7 § regeringsformen i fråga om övriga bestämmelser.<br />
Förordning (2021:1144).<p><a name="P1S2"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P1S3"></a></p><a class="paragraf" name="P2"><b>2 §</b></a>   Ord och uttryck i denna förordning har samma betydelse som  i lagen (1984:3) om kärnteknisk verksamhet, lagen (2010:950)  om ansvar och ersättning vid radiologiska olyckor,  strålskyddslagen (2018:396), strålskyddsförordningen 
(2018:506) och förordningen (2006:311) om transport av farligt  gods. Förordning (2021:1312).<p><a name="P2S2"></a></p><a class="paragraf" name="P3"><b>3 §</b></a>   I denna förordning avses med <p><a name="P3S2"></a></p>

provdrift: drift enligt ett provprogram inför övergång till  normaldrift,<br />
normaldrift: drift inom de fastställda villkor och  begränsningar som framgår av en anläggnings säkerhetstekniska  driftsförutsättningar, <p><a name="P3S3"></a></p>

avveckling: åtgärder som, efter att den verksamhet som en  anläggning är avsedd för har upphört och inte kommer att  återupptas, vidtas av tillståndshavaren för att på ett säkert  sätt montera ned och riva anläggningen samt hantera det  kärnämne och det kärnavfall som finns på anläggningsplatsen,<br />
kärnteknisk anläggning kategori 1: en kärnkraftsreaktor, en  anläggning för mellanlagring eller slutförvaring av kärnämne  eller använt kärnbränsle, en anläggning för inkapsling för  slutförvaring av använt kärnbränsle eller en anläggning för  slutförvaring av kärnavfall som inte är en sådan  markdeponering som avses i 5 § andra stycket 11, <p><a name="P3S4"></a></p>

kärnteknisk anläggning kategori 2: en forsknings- eller  materialprovningsreaktor, <p><a name="P3S5"></a></p>

kärnteknisk anläggning kategori 3: en anläggning för  framställning av kärnbränsle,<br />
kärnteknisk anläggning kategori 4: en anläggning för  hantering, bearbetning och annan lagring än mellanlagring av  kärnämne som inte utgör anläggning för inkapsling för  slutförvaring av använt kärnbränsle och anläggning för  hantering, bearbetning och lagring av låg- och medelaktivt  kärnavfall. Förordning (2023:48).<p><a name="P3S6"></a></p><h4 name="Ansökningsavgift"><a name="Ansökningsavgift">Ansökningsavgift</a></h4><p><a name="P3S7"></a></p><a class="paragraf" name="P4"><b>4 §</b></a>   En ansökningsavgift ska betalas av den som ansöker om <br />
   1. tillstånd enligt 5 eller 5 a § lagen (1984:3) om  kärnteknisk verksamhet,<br />
   2. tillstånd enligt strålskyddslagen (2018:396),  strålskyddsförordningen (2018:506) eller föreskrifter  meddelade med stöd av dessa,<br />
   3. Strålsäkerhetsmyndighetens prövning av ett ärende enligt 8  eller 18 § andra stycket förordningen (2006:311) om transport  av farligt gods, eller<br />
   4. beslut enligt 24 eller 31 § lagen (2010:950) om ansvar och  ersättning vid radiologiska olyckor. Förordning (2021:1144).<p><a name="P4S2"></a></p><a class="paragraf" name="P5"><b>5 §</b></a>   Avgift enligt 4 § 1 ska betalas till  Strålsäkerhetsmyndigheten med 101 400 000 kronor, om ansökan  avser uppförande av en kärnkraftsreaktor som ska ersätta en  permanent avstängd kärnkraftsreaktor, varav 34 476 000 kronor  när ansökan ges in, 33 462 000 kronor senast ett år efter att  ansökan gavs in och 33 462 000 kronor senast två år efter att  ansökan gavs in.<p><a name="P5S2"></a></p>

Avgift enligt 4 § 1, 3 eller 4 ska betalas till  Strålsäkerhetsmyndigheten när ansökan ges in <br />
   1. med 2 268 000 kronor, om ansökan avser uppförande av en  kärnteknisk anläggning kategori 1, dock inte en  kärnkraftsreaktor eller anläggning för slutförvaring av använt  kärnbränsle,<br />
   2. med 1 129 000 kronor, om ansökan avser uppförande av en  kärnteknisk anläggning kategori 2,<br />
   3. med 568 000 kronor, om ansökan avser uppförande av en  kärnteknisk anläggning kategori 3,<br />
   4. med 113 000 kronor, om ansökan avser uppförande av en  kärnteknisk anläggning kategori 4,<br />
   5. med 1 558 000 kronor, om ansökan avser drift av en  kärnteknisk anläggning kategori 1,<br />
   6. med 568 000 kronor, om ansökan avser drift av en  kärnteknisk anläggning kategori 2,<br />
   7. med 284 000 kronor, om ansökan avser drift av en  kärnteknisk anläggning kategori 3,<br />
   8. med 56 000 kronor, om ansökan avser drift av en kärnteknisk  anläggning kategori 4,<br />
   9. med 113 000 kronor, om ansökan avser innehav av en  kärnteknisk anläggning,<br />
   10. med 56 000 kronor, om ansökan avser särskilt tillstånd  enligt 5 a § lagen (1984:3) om kärnteknisk verksamhet,<br />
   11. med 280 000 kronor, om ansökan avser en anläggning för  markdeponering av lågaktivt kärnavfall som inte härrör från  kommersiell uranbrytning och anläggningar för behandling eller  lagring som hör till en sådan anläggning, förutsatt att  aktiviteten hos den totala mängden avfall i markdepone-
ringsanläggningen inte överstiger 10 terabecquerel varav högst 
10 gigabecquerel utgörs av alfaaktiva ämnen,<br />
   12. med 43 000 kronor per tillstånd för gränsöverskridande  transport av använt kärnbränsle eller kärnavfall,<br />
   13. med 16 800 kronor per sådant transporttillstånd för använt  kärnbränsle eller kärnavfall som avses i rådets direktiv 
2006/117/Euratom av den 20 november 2006 om övervakning och  kontroll av transporter av radioaktivt avfall och använt  kärnbränsle, i den ursprungliga lydelsen. <br />
   14. med 110 000 kronor, om ansökan avser transport av  radioaktiva ämnen enligt en särskild överenskommelse om  säkerhetsåtgärder,<br />
   15. med 45 000 kronor, om ansökan avser förvärv, innehav,  överlåtelse, bearbetning, transport eller annan hantering av  eller annan befattning med kärnämne eller kärnavfall och denna  hantering eller befattning inte omfattas av en ansökan enligt 
1-14, <br />
   16. med 110 000 kronor, om ansökan inte omfattas av en ansökan  enligt 14 och avser godkännande eller bekräftelse av  certifikat inför transport enligt<br />
      a) bilagorna till ADR,<br />
      b) RID,<br />
      c) IMDG-koden, eller<br />
      d) ICAO-TI,<br />
   17. med 75 000 kronor, om ansökan avser att en transportör ska  vara ersättningsansvarig vid en radiologisk olycka i stället  för en eller flera anläggningshavare, och<br />
   18. med 190 000 kronor, om ansökan avser ett lägre  ansvarsbelopp vid en radiologisk olycka för en anläggning  eller en transport. <p><a name="P5S3"></a></p>

Om en ansökan som avser en och samma anläggning omfattas av  mer än en avgift enligt första stycket eller andra stycket 1-9, ska avgift betalas med det belopp som är högst av de  angivna beloppen. Förordning (2025:783).<p><a name="P5S4"></a></p><a class="paragraf" name="P5a"><b>5 a §</b></a>   Avgift enligt 4 § 2 ska betalas till  Strålsäkerhetsmyndigheten när ansökan ges in<br />
   1. med 650 kronor per tillstånd för starka laserpekare med  uteffekt som inte överskrider 30 milliwatt,<br />
   2. med 10 200 kronor per tillstånd för starka laserpekare med  uteffekt som överskrider 30 milliwatt,<br />
   3. med 1 350 kronor per tillstånd för andra tillståndspliktiga  lasrar än de som avses i 1 och 2,<br />
   4. med 6 000 kronor per generator för medicinsk  röntgendiagnostik,<br />
   5. med 2 300 kronor per generator för odontologisk  röntgendiagnostik,<br />
   6. med 3 700 kronor per generator för veterinärmedicinsk  röntgendiagnostik,<br />
   7. med 2 400 kronor för verksamhet med öppna strålkällor med  en aktivitet som är högst 100 megabecquerel,<br />
   8. med 7 200 kronor för verksamhet med öppna strålkällor med  en aktivitet som överstiger 100 megabecquerel men inte 10  gigabecquerel,<br />
   9. med 40 800 kronor för verksamhet med öppna strålkällor med  en aktivitet som överstiger 10 gigabecquerel,<br />
   10. med 7 200 kronor per accelerator som överstiger 1  megaelektronvolt men inte 100 megaelektronvolt,<br />
   11. med 27 400 kronor per accelerator som överstiger 100  megaelektronvolt,<br />
   12. med 3 700 kronor per utrustning för radiografering,<br />
   13. med 2 400 kronor per sluten strålkälla som inte är en  sluten strålkälla med hög aktivitet,<br />
   14. med 12 100 kronor per utrustning som innehåller en eller  flera slutna strålkällor med hög aktivitet,<br />
   15. med 12 000 kronor per tillstånd för installation och  underhåll av strålkällor,<br />
   16. med 14 700 kronor per utrustning för acceleratorer och  koboltapparater för extern strålterapi,<br />
   17. med 5 000 kronor per utrustning för  röntgenterapiutrustning för extern strålterapi, <br />
   18. med 14 700 kronor per efterladdningsutrustning för  brachyterapi,<br />
   19. med 22 200 kronor per tillstånd för annan sluten  strålkälla för brachyterapi med en aktivitet som överstiger 
100 gigabecquerel,<br />
   20. med 90 000 kronor per tillstånd för nuklearmedicin med en  aktivitet som är högst 100 gigabecquerel,<br />
   21. med 145 500 kronor per tillstånd för nuklearmedicin med en  aktivitet som överstiger 100 gigabecquerel,<br />
   22. med 3 700 kronor per teknisk anordning som kan alstra  joniserande strålning som inte överstiger 1 megaelektronvolt,<br />
   23. med 7 283 000 kronor per anläggning för acceleratorbaserad  spallation för neutronforskningsändamål med en stråleffekt som  överstiger 1 megawatt,<br />
   24. med 353 000 kronor för verksamhet med  elektronacceleratorbaserade synkrotronljusanläggningar, <br />
   25. med 43 000 kronor per tillstånd för gränsöverskridande  transport av radioaktivt avfall,<br />
   26. med 16 800 kronor per sådant transporttillstånd för  radioaktivt avfall som avses i direktiv 2006/117/Euratom, i  den ursprungliga lydelsen,<br />
   27. med 18 500 kronor, om ansökan avser transport av ett  radioaktivt ämne som inte omfattas av en ansökan enligt 7-9, 
13, 14, 16, 18-21, 25 eller 26 § eller av 5 § andra stycket 1-15.<p><a name="P5aS2"></a></p>

Om en och samma strålkälla omfattas av mer än en avgift enligt  första stycket, ska avgift betalas med det belopp som är högst  av de angivna beloppen.<p><a name="P5aS3"></a></p>

Om en ansökan om tillstånd enligt första stycket 26 även  omfattar använt kärnbränsle eller kärnavfall enligt 5 § första  stycket 13 ska avgift endast betalas enligt 5 § första  stycket 13. Förordning (2025:783).<p><a name="P5aS4"></a></p><a class="paragraf" name="P5b"><b>5 b §</b></a>   Den som ansöker om tillstånd till en verksamhet enligt  strålskyddslagen (2018:396) som inte omfattas av 5 a § ska  betala avgift med 1 600 kronor per timme för det arbete med  tillståndsprövning som Strålsäkerhetsmyndigheten har utfört.  Avgiften ska betalas till Strålsäkerhetsmyndigheten efter  särskild debitering. Förordning (2025:783).<p><a name="P5bS2"></a></p><a class="paragraf" name="P6"><b>6 §</b></a>   Om Strålsäkerhetsmyndighetens prövning av en ansökan  medför kostnader som väsentligt överstiger de belopp som anges  i 5 eller 5 a §, får myndigheten besluta att sökanden ska  betala tilläggsavgift med 1 600 kronor per timme för det  arbete som myndigheten har utfört. Tilläggsavgiften ska be-
talas till Strålsäkerhetsmyndigheten efter särskild  debitering. Förordning (2025:783).<p><a name="P6S2"></a></p><h4 name="Granskningsavgift"><a name="Granskningsavgift">Granskningsavgift</a></h4><p><a name="P6S3"></a></p><a class="paragraf" name="P7"><b>7 §</b></a>   Den som har tillstånd att uppföra, inneha eller driva en kärnkraftsreaktor som ska ersätta en permanent avstängd kärnkraftsreaktor ska betala en granskningsavgift<br />
   1. med 100 000 000 kronor per kalenderår från och med det kalenderår som följer efter det att tillståndet gavs till och med det kalenderår då reaktorn efter ett särskilt godkännande av Strålsäkerhetsmyndigheten har tagits i provdrift, och<br />
   2. med 15 000 000 kronor per kalenderkvartal från och med det kalenderår som följer efter det att reaktorn har tagits i provdrift till och med det kalenderkvartal som följer efter det att reaktorn efter ett särskilt godkännande av Strålsäkerhetsmyndigheten har tagits i normaldrift.<p><a name="P7S2"></a></p>

Avgiften ska betalas till Strålsäkerhetsmyndigheten efter särskild debitering. Förordning (2011:1568).<p><a name="P7S3"></a></p><a class="paragraf" name="P7a"><b>7 a §</b></a>   Den som har tillstånd att uppföra, inneha eller driva en  kärnteknisk anläggning kategori 1, dock inte en sådan reaktor  som avses i 7 § eller en anläggning för slutförvaring av  använt kärnbränsle, ska betala granskningsavgift med 
4 790 000 kronor för granskning av de tillståndsvillkor som  måste uppfyllas innan anläggningen tas i normaldrift för  första gången efter det att tillståndet gavs. <p><a name="P7aS2"></a></p>

Avgiften ska betalas till Strålsäkerhetsmyndigheten efter  särskild debitering sedan tillståndshavaren har gett in  handlingar till myndigheten för granskning.  Förordning (2019:74).<p><a name="P7aS3"></a></p><a class="paragraf" name="P8"><b>8 §</b></a>   Om den granskning som en avgift enligt 7 eller 7 a § är  avsedd att täcka medför granskningsarbete som inte täcks av  avgiftens belopp, får Strålsäkerhetsmyndigheten besluta att  tillståndshavaren ska betala tilläggsavgift med 1 600 kronor  per timme för det arbete som myndigheten har utfört som inte  täcks av beloppet. För en granskning som avses i 7 a § får  dock tilläggsavgiften för varje granskningsarbete uppgå till  högst 2 000 000 kronor. Tilläggsavgiften ska betalas till  Strålsäkerhetsmyndigheten efter särskild debitering.  Förordning (2025:783).<p><a name="P8S2"></a></p><a class="paragraf" name="P9"><b>9 §</b></a>   Den som har tillstånd att inneha eller driva en  kärnteknisk anläggning ska betala en avgift för  Strålsäkerhetsmyndighetens granskning av en sådan  helhetsbedömning som avses i 10 a § lagen (1984:3) om  kärnteknisk verksamhet. Avgiften ska efter särskild debitering  betalas till Strålsäkerhetsmyndigheten<br />
   1. med 5 470 000 kronor för en kärnkraftsreaktor under  normaldrift, och<br />
   2. med 2 320 000 kronor för övriga kärntekniska anläggningar.<br />
Förordning (2023:48).<p><a name="P9S2"></a></p><h4 name="Konsultkostnader"><a name="Konsultkostnader">Konsultkostnader</a></h4><p><a name="P9S3"></a></p><a class="paragraf" name="P10"><b>10 §</b></a>   Den som ansöker om eller har tillstånd till kärnteknisk verksamhet ska ersätta Strålsäkerhetsmyndighetens kostnader för att anlita konsult i samband med sådan prövning eller granskning som avses i 4-9 §§ med avseende på den del av konsultkostnaderna som understiger 1 000 000 kronor, i den mån konsultarbetet kan hänföras till en viss eller till vissa verksamheter. Ersättningen betalas till Strålsäkerhetsmyndigheten efter särskild debitering.<br />
Förordning (2009:668).<p><a name="P10S2"></a></p><h4 name="Tillsynsavgift"><a name="Tillsynsavgift">Tillsynsavgift</a></h4><p><a name="P10S3"></a></p><a class="paragraf" name="P11"><b>11 §</b></a>   Den som har tillstånd till kärnteknisk verksamhet ska  betala avgift för Strålsäkerhetsmyndighetens tillsyn över att  lagen (1984:3) om kärnteknisk verksamhet, strålskyddslagen 
(2018:396), förordningen (1984:14) om kärnteknisk verksamhet  och strålskyddsförordningen (2018:506) samt villkor och  föreskrifter som har meddelats med stöd av dessa lagar och  förordningar följs. Avgiften ska, efter särskild debitering av  Strålsäkerhetsmyndigheten, betalas förskottsvis för varje  kalenderkvartal<br />
   1. med 4 730 000 kronor för en kärnkraftsreaktor under  normaldrift, <br />
   2. med 1 626 000 kronor för en anläggning för framställning av  bränsle för kärnkraftsreaktorer, <br />
   3. med 600 000 kronor för en forsknings- och  materialprovningsreaktor under normaldrift, <br />
   4. med 1 626 000 kronor för en anläggning där mer än 1 000 ton  använt kärnbränsle mellanlagras, <br />
   5. med 350 000 kronor för en anläggning där använt kärnbränsle  mellanlagras och den lagrade mängden inte överstiger 
1 000 ton, <br />
   6. med 1 626 000 kronor för en anläggning för slutförvaring av  kärnavfall som inte utgör sådan markdeponering som avses i 5 §  andra stycket 11, <br />
   7. med 400 000 kronor för en anläggning för mellanlagring av  kärnavfall,<br />
   8. med 867 000 kronor för en anläggning för behandling av  kärnämne som inte utgör en anläggning för framställning av  bränsle, <br />
   9. med 867 000 kronor för en anläggning för behandling av  kärnavfall,<br />
   10. med 812 000 kronor för en kärnkraftsreaktor under  avveckling, <br />
   11. med 252 000 kronor för en forsknings- och  materialprovningsreaktor under avveckling, och<br />
   12. med 11 600 kronor för en sådan markdeponering som avses i 
5 § andra stycket 11. <p><a name="P11S2"></a></p>

En avgift enligt första stycket 1-4, 10 eller 11 omfattar även  tillsyn över anläggningar för mellanlagring eller behandling  av använt kärnbränsle, kärnämne eller kärnavfall som finns  inom det anläggningsområde som omfattas av tillståndet och som  tillståndshavaren driver uteslutande i syfte att fullgöra sina  skyldigheter enligt 10 § första stycket 2 och 3 lagen om  kärnteknisk verksamhet. <p><a name="P11S3"></a></p>

Om en tillståndshavare har flera anläggningar för  mellanlagring eller behandling av använt kärnbränsle, kärnämne  eller kärnavfall inom ett och samma anläggningsområde, ska  avgift betalas endast för den anläggning som har den högsta  avgiften. <p><a name="P11S4"></a></p>

Avgiftsskyldigheten inträder kalenderkvartalet efter det då  tillståndet började gälla och upphör från och med det  kalenderkvartal som följer efter det att tillståndshavaren har  fullgjort sina skyldigheter enligt 10 § lagen om kärnteknisk  verksamhet eller Strålsäkerhetsmyndigheten har konstaterat att  fortlöpande tillsyn med hänsyn till säkerheten och  strålskyddet inte längre behövs. Förordning (2021:1312).<p><a name="P11S5"></a></p><a class="paragraf" name="P11a"><b>11 a §</b></a>   Den som har tillstånd att uppföra, inneha eller driva en kärnkraftsreaktor som ersätter en permanent avstängd kärnkraftsreaktor ska betala avgift enligt 11 § endast från och med det kalenderkvartal som följer efter det att reaktorn tas i normaldrift. Förordning (2011:1568).<p><a name="P11aS2"></a></p><a class="paragraf" name="P11b"><b>11 b §</b></a>   Den som har tillstånd till någon sådan verksamhet som  avses i 5 a § första stycket 1-22 ska betala avgift för  Strålsäkerhetsmyndighetens kostnader för tillsyn och andra  åtgärder med anknytning till tillståndet. Avgiften ska, efter  särskild debitering av Strålsäkerhetsmyndigheten, betalas för  varje kalenderår från och med det år som följer efter det att  beslut om tillstånd har getts med ett belopp som motsvarar den  gällande ansökningsavgiften för verksamheten enligt 5 a §. Om  ett tillstånd förnyas, ska ingen avgift betalas för det år då  ansökan om att förnya tillståndet gavs in.<p><a name="P11bS2"></a></p>

För en verksamhet som avses i 5 a § första stycket 23 eller 24  ska avgift enligt första stycket betalas för varje påbörjat  kalenderår från och med det år som följer efter det år då  ansökan om tillstånd gavs in.<p><a name="P11bS3"></a></p>

Förhållanden som är anmälda skriftligt till  Strålsäkerhetsmyndigheten före den 1 januari ska ligga till  grund för beräkningen av avgiften. Förordning (2021:43).<p><a name="P11bS4"></a></p><a class="paragraf" name="P11c"><b>11 c §</b></a>   Den som i något annat fall än som avses i 11 b § har  tillstånd till en verksamhet enligt strålskyddslagen 
(2018:396), ska betala avgift med 1 600 kronor per timme för  det arbete med tillsyn och övriga åtgärder med anknytning till  tillståndet som Strålsäkerhetsmyndigheten har utfört. Avgiften  ska betalas till Strålsäkerhetsmyndigheten efter särskild  debitering. Förordning (2025:783).<p><a name="P11cS2"></a></p><h4 name="Beredskapsavgift"><a name="Beredskapsavgift">Beredskapsavgift</a></h4><p><a name="P11cS3"></a></p><a class="paragraf" name="P12"><b>12 §</b></a>   Den som har tillstånd att uppföra, inneha eller driva en  verksamhet som tillhör någon av beredskapskategorierna 1 a-2  enligt den klassificering som följer av föreskrifter som  Strålsäkerhetsmyndigheten har meddelat med stöd av 4 kap. 9 §  strålskyddsförordningen (2018:506), ska betala  beredskapsavgift. Avgiften ska efter särskild debitering av  Strålsäkerhetsmyndigheten betalas förskottsvis för varje  kalenderkvartal<br />
   1. med 8 400 000 kronor per tillståndshavare med en eller  flera verksamheter i beredskapskategori 1 a inom samma  anläggningsområde,<br />
   2. med 6 300 000 kronor per tillståndshavare med en eller  flera verksamheter i beredskapskategori 1 b eller 1 c inom  samma anläggningsområde,<br />
   3. med 270 000 kronor för en kärnteknisk verksamhet i  beredskapskategori 2, och<br />
   4. med 270 000 kronor för en annan verksamhet i  beredskapskategori 2 än som avses i 3.<p><a name="P12S2"></a></p>

Om en tillståndshavare har flera verksamheter som omfattas av  en avgift enligt första stycket inom ett och samma  anläggningsområde, ska avgift betalas med det belopp som är  högst av de angivna beloppen.<p><a name="P12S3"></a></p>

Avgiften ska betalas från och med det kalenderkvartal då en  anläggning har tagits i provdrift. Avgiftsskyldigheten upphör  det kalenderkvartal som följer närmast efter det att  Strålsäkerhetsmyndigheten har konstaterat att verksamheten  inte längre tillhör någon av beredskapskategorierna.  Förordning (2021:43).<p><a name="P12S4"></a></p><h4 name="Avgift för nukleär icke-spridningskontroll"><a name="Avgift för nukleär icke-spridningskontroll">Avgift för nukleär icke-spridningskontroll</a></h4><p><a name="P12S5"></a></p><a class="paragraf" name="P13"><b>13 §</b></a>   Den som har tillstånd till kärnteknisk verksamhet ska  betala en avgift för den tillsyn som utövas av  Strålsäkerhetsmyndigheten enligt de internationella  överenskommelser i syfte att förhindra spridning av kärnvapen  som Sverige tillträtt. Avgiften ska, efter debitering av  Strålsäkerhetsmyndigheten, betalas för varje kalenderkvartal<br />
   1. med 512 000 kronor för en anläggning för framställning av  bränsle för kärnkraftsreaktorer,<br />
   2. med 218 000 kronor för en forsknings- och  materialprovningsreaktor,<br />
   3. med 270 000 kronor för en kärnkraftsreaktor, <br />
   4. med 265 000 kronor för en anläggning för mellanlagring av  använt kärnbränsle med en bränslemängd som överstiger 1 000  ton, <br />
   5. med 13 000 kronor för en anläggning för mellanlagring av  använt kärnbränsle med en bränslemängd som inte överstiger 
1 000 ton, och <br />
   6. med 10 000 kronor för en anläggning för annan behandling av  kärnämne än framställning av bränsle. <p><a name="P13S2"></a></p>

Avgiften ska betalas från och med kalenderkvartalet efter det  att tillståndet gavs till och med det kalenderkvartal som  följer närmast efter det att Strålsäkerhetsmyndigheten har  konstaterat att allt kärnämne avlägsnats från anläggningen.  För en kärnkraftsreaktor under uppförande som ska ersätta en  permanent avstängd reaktor ska avgiften betalas från och med  kalenderkvartalet efter att en ansökan om provdrift lämnats in  till Strålsäkerhetsmyndigheten. Förordning (2019:1314).<p><a name="P13S3"></a></p><a class="paragraf" name="P14"><b>14 §</b></a>   Den som i något annat fall än som avses i 13 § innehar  ett kärnämne ska betala avgift för kärnämneskontroll med 
1 600 kronor per timme för den kontroll som  Strålsäkerhetsmyndigheten har utfört. Avgiften ska betalas  till Strålsäkerhetsmyndigheten efter särskild debitering.<br />
Förordning (2025:783).<p><a name="P14S2"></a></p><h4 name="Forskningsavgift"><a name="Forskningsavgift">Forskningsavgift</a></h4><p><a name="P14S3"></a></p><a class="paragraf" name="P15"><b>15 §</b></a>   Den som har tillstånd att uppföra, inneha eller driva en  kärnkraftsreaktor ska betala avgift till  Strålsäkerhetsmyndigheten för den grundläggande och tillämpade  forskning samt de studier och utredningar som myndigheten  initierar i syfte att utveckla nationell kompetens och stödja  och utveckla myndighetens verksamhet inom de av myndighetens  ansvarsområden som är relevanta för den verksamhet som  tillståndshavaren bedriver. Avgiften ska efter särskild  debitering av Strålsäkerhetsmyndigheten betalas för varje  kalenderkvartal<br />
   1. med 7 821 000 kronor för en reaktor som är under uppförande  från och med det kalenderkvartal som följer efter det att  Strålsäkerhetsmyndigheten har godkänt att anläggningen får  börja uppföras till och med det kalenderkvartal då reaktorn  tas i normaldrift,<br />
   2. med 1 850 000 kronor för varje annan reaktor än en sådan  som avses i 1 från och med det kalenderkvartal som följer  efter det att den tas i normaldrift fram till det  kalenderkvartal som följer efter det att den är permanent  avstängd, och<br />
   3. med 388 000 kronor för en reaktor som är permanent avstängd  och där kärnämne i form av använt kärnbränsle finns kvar för  den tid då avgift inte betalas enligt 2.<p><a name="P15S2"></a></p>

Avgiftsskyldigheten upphör det kalenderkvartal som följer  efter det att tillståndshavaren har fullgjort sina  skyldigheter enligt 10 § lagen (1984:3) om kärnteknisk  verksamhet. Förordning (2024:2).<p><a name="P15S3"></a></p><h4 name="Avgift för anmälningspliktig verksamhet"><a name="Avgift för anmälningspliktig verksamhet">Avgift för anmälningspliktig verksamhet</a></h4><p><a name="P15S4"></a></p><a class="paragraf" name="P16"><b>16 §</b></a>   Den som anmäler en verksamhet med strålning enligt  föreskrifter som Strålsäkerhetsmyndigheten har meddelat med  stöd av 5 kap. 3, 4 eller 14 § strålskyddsförordningen 
(2018:506), ska betala avgift för Strålsäkerhetsmyndighetens  kostnader för handläggning av anmälan samt för tillsyn och  andra åtgärder med anknytning till verksamheten. Avgiften ska  betalas till Strålsäkerhetsmyndigheten när anmälan ges in.  Avgiften är 1 850 kronor för varje<br />
   1. anmälningspliktig verksamhet med laser,<br />
   2. anmälningspliktig verksamhet med mikrovågstorkning,<br />
   3. teknisk anordning som kan alstra joniserande strålning i en  anmälningspliktig verksamhet,<br />
   4. anmälningspliktig verksamhet med komponenter som är  tillverkade för att ingå i tekniska anordningar som kan alstra  joniserande strålning,<br />
   5. anmälningspliktig verksamhet med öppna strålkällor,<br />
   6. anmälningspliktig verksamhet med handel med radioaktiva  ämnen eller tekniska anordningar som kan alstra joniserande  strålning,<br />
   7. sluten strålkälla i en anmälningspliktig verksamhet,<br />
   8. anmälningspliktig verksamhet med ett eller flera medicinska  solarier,<br />
   9. anmälningspliktig verksamhet med hantering av naturligt  förekommande radioaktivt material,<br />
   10. anmälningspliktig verksamhet med detektorer med  elektroninfångning (EC-detektorer) som har en aktivitet som är  högst 2 gigabecquerel,<br />
   11. anmälningspliktig verksamhet med jonisatorer som har en  aktivitet som är högst 2 gigabecquerel, och<br />
   12. anmälningspliktig verksamhet med kalibreringsstrålkällor  som har en aktivitet som är högst 100 kilobecquerel eller  slutna strålkällor som används för nuklearmedicin.<br />
Förordning (2024:2).<p><a name="P16S2"></a></p><a class="paragraf" name="P17"><b>17 §</b></a>   Den som enligt föreskrifter som Strålsäkerhetsmyndigheten  har meddelat med stöd av 5 kap. 7 § strålskyddsförordningen 
(2018:506) ansvarar för att anmäla en verksamhet med  arbetsplatser, där aktivitetskoncentrationen för radon  överstiger referensnivån 200 becquerel per kubikmeter, ska  betala avgift med 3 700 kronor för Strålsäkerhetsmyndighetens  kostnader för handläggning av anmälan samt för tillsyn och  andra åtgärder med anknytning till verksamheten. Avgiften ska  betalas till Strålsäkerhetsmyndigheten när anmälan ges in.<br />
Förordning (2023:48).<p><a name="P17S2"></a></p><a class="paragraf" name="P18"><b>18 §</b></a>   Den som ansvarar för en verksamhet som avses i 17 § med  arbetsställen, där arbetstagare riskerar att få en  radonexponering som överstiger 0,72 megabecquereltimmar per  kubikmeter, ska för varje sådant arbetsställe betala avgift  med 35 000 kronor för Strålsäkerhetsmyndighetens kostnader för  handläggning av anmälan samt för tillsyn och andra åtgärder  med anknytning till verksamheten. Avgiften ska betalas till  Strålsäkerhetsmyndigheten efter särskild debitering för varje  påbörjat kalenderår från och med det år då anmälan ges in.<br />
Förordning (2021:1312).<p><a name="P18S2"></a></p><h4 name="Nedsättning av avgift"><a name="Nedsättning av avgift">Nedsättning av avgift</a></h4><p><a name="P18S3"></a></p><a class="paragraf" name="P19"><b>19 §</b></a>   Om det finns särskilda skäl, får Strålsäkerhetsmyndigheten i det enskilda fallet sätta ned eller efterskänka en avgift.<p><a name="P19S2"></a></p><h4 name="Verkställighetsföreskrifter"><a name="Verkställighetsföreskrifter">Verkställighetsföreskrifter</a></h4><p><a name="P19S3"></a></p><a class="paragraf" name="P20"><b>20 §</b></a>   Strålsäkerhetsmyndigheten får meddela de föreskrifter som behövs för tillämpningen av denna förordning.<p><a name="P20S2"></a></p><h4 name="Överklagande"><a name="Överklagande">Överklagande</a></h4><p><a name="P20S3"></a></p><a class="paragraf" name="P21"><b>21 §</b></a>   I 40 § förvaltningslagen (2017:900) finns bestämmelser  om överklagande till allmän förvaltningsdomstol.<br />
Förordning (2018:1035).<p><a name="P21S2"></a></p><br /><h3 name="overgang"><a name="overgang">Övergångsbestämmelser</a></h3>
2008:463<br />
   1. Denna förordning träder i kraft den 1 juli 2008, då förordningen (1976:247) om vissa avgifter till Statens strålskyddsinstitut och förordningen (1991:739) om vissa avgifter till Statens kärnkraftinspektion ska upphöra att gälla.<br />
   2. Avgifter som före den 1 juli 2008 har debiterats av Statens kärnkraftinspektion eller Statens strålskyddsinstitut ska i den mån betalning inte har skett före detta datum betalas till Strålsäkerhetsmyndigheten.<br />
   3. I fråga om avgift som avser tiden före den 1 juli 2008 ska Strålsäkerhetsmyndigheten tillämpa äldre bestämmelser.<p><a name="P21S2"></a></p>

2009:668<br />
   1. Denna förordning träder i kraft den 1 juli 2009.<br />
   2. Avgift enligt 12 § för tredje kalenderkvartalet 2009 får i den del avgiften har höjts genom denna förordning betalas i efterskott efter särskild debitering.<p><a name="P21S3"></a></p>

2024:2<br />
   1. Denna förordning träder i kraft den 30 januari 2024.<br />
   2. Bestämmelsen i 15 § i den nya lydelsen tillämpas dock för  tid från och med den 1 januari 2024.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>