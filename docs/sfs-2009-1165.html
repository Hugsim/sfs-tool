<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Barlastvattenlag (2009:1165) - SFS sfs-2009-1165</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Barlastvattenlag (2009:1165)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2009:1165</span> •
                <span><strong>Utfärdad:</strong> 2009-11-19</span>
            </div>
        </header>

        <main class="law-content">
            <h2>Barlastvattenlag (2009:1165)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2009:1165<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
2009-11-19 <br />  


<b>Ändrad</b>:   
t.o.m. SFS 2018:835<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2009:1165">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2009:1165">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Hantering av barlastvatten
</a></li>
 <li><a href="#K3">3 kap. Mottagning av sediment
</a></li>
 <li><a href="#K4">4 kap. Barlastvattenhanteringsplan och barlastvattendagbok
</a></li>
 <li><a href="#K5">5 kap. Tillsyn m.m.
</a></li>
 <li><a href="#K6">6 kap. Särskilda åtgärder mot spridning av vattenlevande organismer och patogener som kan vara skadliga
</a></li>
 <li><a href="#K7">7 kap. Barlastvattenavgift
</a></li>
 <li><a href="#K8">8 kap. Straffbestämmelser
</a></li>
 <li><a href="#K9">9 kap. Överklagande m.m.
</a></li>
 <li><a href="#K10">10 kap. Övriga bestämmelser
</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><h4 name="Innehåll och syfte m.m."><a name="Innehåll och syfte m.m.">Innehåll och syfte m.m.</a></h4><p><a name="S3"></a></p><a class="paragraf" name="K1P1"><b>1 §</b></a>   I denna lag finns bestämmelser om hantering och kontroll av fartygs barlastvatten och sediment i sådant vatten. Syftet med lagen är att förebygga, begränsa och eliminera spridning av vattenlevande organismer och patogener som kan skada miljön, samt människors hälsa, egendom och resurser.<p><a name="K1P1S2"></a></p><a class="paragraf" name="K1P2"><b>2 §</b></a>   Fartyg ska så långt det är möjligt undvika att ta in barlastvatten som innehåller vattenlevande organismer och patogener som kan vara skadliga.<p><a name="K1P2S2"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="K1P2S3"></a></p><a class="paragraf" name="K1P3"><b>3 §</b></a>   Lagen tillämpas på svenska fartyg samt på utländska fartyg som befinner sig inom Sveriges sjöterritorium eller ekonomiska zon.<p><a name="K1P3S2"></a></p>

Lagen ska dock inte tillämpas på<br />
   1. fartyg som inte är konstruerade för att föra barlastvatten,<br />
   2. fartyg som har förseglade tankar med permanent barlastvatten som inte släpps ut,<br />
   3. fartyg som trafikerar endast Sveriges sjöterritorium eller ekonomiska zon,<br />
   4. fartyg som ägs eller brukas av en stat när de används uteslutande för statliga, icke-kommersiella ändamål,<br />
   5. tävlingsbåtar, fritidsbåtar och räddningsfarkoster med en längd under 50 meter och en största barlastvattenkapacitet på 8 kubikmeter.<p><a name="K1P3S3"></a></p><a class="paragraf" name="K1P4"><b>4 §</b></a>   Regeringen eller den myndighet som regeringen bestämmer får meddela föreskrifter om att lagen ska tillämpas även på fartyg som avses i 3 § andra stycket 3 eller 5 samt på svenska fartyg som avses i 3 § andra stycket 4.<p><a name="K1P4S2"></a></p>

Regeringen eller den myndighet som regeringen bestämmer får meddela föreskrifter om att lagen inte ska tillämpas på svenska fartyg som trafikerar endast en annan stats sjöterritorium eller ekonomiska zon, eller sådant vattenområde och det fria havet. Sådana föreskrifter får meddelas endast om den andra staten har godkänt det.<p><a name="K1P4S3"></a></p><h4 name="Förenlighet med internationella överenskommelser och folkrätt"><a name="Förenlighet med internationella överenskommelser och folkrätt">Förenlighet med internationella överenskommelser och folkrätt</a></h4><p><a name="K1P4S4"></a></p><a class="paragraf" name="K1P5"><b>5 §</b></a>   Föreskrifter som meddelas i anslutning till denna lag får inte strida mot sådana bestämmelser i internationella överenskommelser som är bindande för Sverige.<p><a name="K1P5S2"></a></p>


Vid tillämpningen av lagen eller förordning ska sådana begränsningar beaktas som följer av allmänt erkända folkrättsliga grundsatser.<p><a name="K1P5S3"></a></p><h4 name="Definitioner"><a name="Definitioner">Definitioner</a></h4><p><a name="K1P5S4"></a></p><a class="paragraf" name="K1P6"><b>6 §</b></a>   I denna lag betyder<br />
   1. barlastvatten: vatten som tas in i ett fartyg för att reglera fartygets trim, krängning, djupgående, stabilitet eller skrovspänning,<br />
   2. barlastvattenkapacitet: den totala volymen i kubikmeter i ett fartygs tankar, utrymmen och sektioner som används för att forsla, ta in eller släppa ut barlastvatten, inbegripet tankar, utrymmen och sektioner som kan användas på flera sätt men som är konstruerade för att göra det möjligt att forsla barlastvatten,<br />
   3. bruttodräktighet: bruttodräktighet beräknad i enlighet med bestämmelserna i 1969 års internationella konvention om skeppsmätning,<br />
   4. fartyg: fartyg av alla slag som används i den marina miljön, inbegripet undervattensfartyg, flytande farkoster, flytande plattformar, flytande lagringsenheter samt flytande enheter för produktion, lagring och avlastning,<br />
   5. redare: fartygsägare eller en annan juridisk eller fysisk person som har övertagit ägarens ansvar för fartygets drift och därmed har övertagit de skyldigheter och det ansvar som föreskrivs i Europaparlamentets och rådets förordning (EG) nr 336/2006 av den 15 februari 2006 om genomförande av Internationella säkerhetsorganisationskoden i gemenskapen och upphävande av rådets förordning (EG) nr 3051/95,<br />
   6. sediment: materia som fällts ut från barlastvatten i ett fartyg,<br />
   7. skadliga vattenlevande organismer och patogener:
vattenlevande organismer som, om de släpps ut i havet, i flodmynningar eller i sötvatten, kan skada miljön, människors hälsa, egendom eller resurser, störa den biologiska mångfalden eller störa tillåten användning av dessa områden.<p><a name="K1P6S2"></a></p><br /><h3 name="K2"><a name="K2">2 kap. Hantering av barlastvatten
</a></h3><p><a name="K1P6S2"></a></p><h4 name="Hanteringsmetoder"><a name="Hanteringsmetoder">Hanteringsmetoder</a></h4><p><a name="K1P6S3"></a></p><a class="paragraf" name="K2P1"><b>1 §</b></a>   Innan barlastvatten släpps ut ska det<br />
   1. behandlas ombord med ett godkänt system,<br />
   2. skiftas,<br />
   3. lämnas i en mottagningsanordning, eller<br />
   4. hanteras med någon annan godkänd metod.<p><a name="K2P1S2"></a></p>

Regeringen får meddela föreskrifter om kraven enligt första stycket. Skifte enligt första stycket 2 får ske endast fram till de tidpunkter som följer av dessa föreskrifter.<br /><i>Lag (2012:477)</i>.<p><a name="K2P1S3"></a></p><a class="paragraf" name="K2P2"><b>2 §</b></a>   Regeringen bestämmer vilken myndighet som ska godkänna de system och metoder som avses i 1 § första stycket 1 och 4.<p><a name="K2P2S2"></a></p><h4 name="Undantag och dispens m.m."><a name="Undantag och dispens m.m.">Undantag och dispens m.m.</a></h4><p><a name="K2P2S3"></a></p><a class="paragraf" name="K2P3"><b>3 §</b></a>   Regeringen får meddela föreskrifter om undantag från bestämmelserna om hantering av barlastvatten.<p><a name="K2P3S2"></a></p><a class="paragraf" name="K2P4"><b>4 §</b></a>   Regeringen eller den myndighet som regeringen bestämmer får meddela föreskrifter om förutsättningarna för fartyg att få dispens från bestämmelserna om hantering av barlastvatten.<br />
Regeringen får bestämma att myndigheten får pröva frågor om sådan dispens.<p><a name="K2P4S2"></a></p><h4 name="Avgift"><a name="Avgift">Avgift</a></h4><p><a name="K2P4S3"></a></p><a class="paragraf" name="K2P5"><b>5 §</b></a>   Utgår genom <i>lag (2017:601)</i>.<p><a name="K2P5S2"></a></p><h4 name="Program för bedömning av teknologi för barlastvattenhantering"><a name="Program för bedömning av teknologi för barlastvattenhantering">Program för bedömning av teknologi för barlastvattenhantering</a></h4><p><a name="K2P5S3"></a></p><a class="paragraf" name="K2P6"><b>6 §</b></a>   Regeringen eller den myndighet som regeringen bestämmer får meddela föreskrifter om barlastvattenhantering för fartyg som deltar i godkända program för att bedöma teknologi för behandling av barlastvatten.<p><a name="K2P6S2"></a></p>

Regeringen bestämmer vilken myndighet som ska pröva frågor om godkännande av programmen.<p><a name="K2P6S3"></a></p><br /><h3 name="K3"><a name="K3">3 kap. Mottagning av sediment
</a></h3><p><a name="K2P6S2"></a></p><h4 name="Mottagningsanordningar"><a name="Mottagningsanordningar">Mottagningsanordningar</a></h4><p><a name="K2P6S3"></a></p><a class="paragraf" name="K3P1"><b>1 §</b></a>   Regeringen eller den myndighet som regeringen bestämmer får meddela föreskrifter om att företag som utför reparation eller rengöring av barlastvattentankar ska ha sådana anordningar för mottagning av sediment som föreskrivs i denna lag eller föreskrifter meddelade med stöd av lagen.<p><a name="K3P1S2"></a></p><h4 name="Placering, utformning och drift"><a name="Placering, utformning och drift">Placering, utformning och drift</a></h4><p><a name="K3P1S3"></a></p><a class="paragraf" name="K3P2"><b>2 §</b></a>   Den som ansvarar för en mottagningsanordning för sediment ska se till att anordningen placeras, utformas och drivs så att sediment kan omhändertas på ett säkert sätt utan att de fartyg som använder anordningen försenas i onödan. Regeringen eller den myndighet som regeringen bestämmer får meddela föreskrifter om placering, utformning och drift av en sådan anordning.<p><a name="K3P2S2"></a></p><h4 name="Förbud mot avgift"><a name="Förbud mot avgift">Förbud mot avgift</a></h4><p><a name="K3P2S3"></a></p><a class="paragraf" name="K3P3"><b>3 §</b></a>   Någon avgift för mottagning av sediment får inte tas ut.<p><a name="K3P3S2"></a></p>

Regeringen eller den myndighet som regeringen bestämmer får meddela föreskrifter eller i enskilda fall besluta om undantag från första stycket, om det finns särskilda skäl.<br />
Beslut om undantag får förenas med särskilda villkor.<p><a name="K3P3S3"></a></p><h4 name="Föreläggande"><a name="Föreläggande">Föreläggande</a></h4><p><a name="K3P3S4"></a></p><a class="paragraf" name="K3P4"><b>4 §</b></a>   Den myndighet som regeringen bestämmer får meddela de förelägganden som behövs för att en mottagningsanordning ska inrättas, placeras, utformas och drivas i enlighet med lagen och de föreskrifter och beslut som har meddelats med stöd av lagen.<p><a name="K3P4S2"></a></p><h4 name="Samråd"><a name="Samråd">Samråd</a></h4><p><a name="K3P4S3"></a></p><a class="paragraf" name="K3P5"><b>5 §</b></a>   Ett beslut om föreläggande enligt 4 § ska föregås av samråd med den kommun eller den myndighet som enligt miljöbalken eller föreskrifter som har meddelats med stöd av den lagen har det operativa tillsynsansvaret över den verksamhet som föreläggandet avser.<p><a name="K3P5S2"></a></p><h4 name="Vite"><a name="Vite">Vite</a></h4><p><a name="K3P5S3"></a></p><a class="paragraf" name="K3P6"><b>6 §</b></a>   Ett föreläggande enligt 4 § får förenas med vite.<p><a name="K3P6S2"></a></p><br /><h3 name="K4"><a name="K4">4 kap. Barlastvattenhanteringsplan och barlastvattendagbok
</a></h3><p><a name="K3P6S2"></a></p><h4 name="Barlastvattenhanteringsplan"><a name="Barlastvattenhanteringsplan">Barlastvattenhanteringsplan</a></h4><p><a name="K3P6S3"></a></p><a class="paragraf" name="K4P1"><b>1 §</b></a>   För varje fartyg ska det finnas en barlastvattenhanteringsplan som ska vara godkänd av en behörig myndighet. Fartygets barlastvatten och sediment ska hanteras i enlighet med planen.<p><a name="K4P1S2"></a></p>

Regeringen bestämmer vilken myndighet som ska pröva frågor om godkännande av barlastvattenhanteringsplaner för svenska fartyg.<p><a name="K4P1S3"></a></p><h4 name="Barlastvattendagbok"><a name="Barlastvattendagbok">Barlastvattendagbok</a></h4><p><a name="K4P1S4"></a></p><a class="paragraf" name="K4P2"><b>2 §</b></a>   För varje fartyg ska det finnas en barlastvattendagbok i vilken alla åtgärder som rör fartygets barlastvatten omedelbart ska antecknas.<p><a name="K4P2S2"></a></p><h4 name="Förvaring m.m."><a name="Förvaring m.m.">Förvaring m.m.</a></h4><p><a name="K4P2S3"></a></p><a class="paragraf" name="K4P3"><b>3 §</b></a>   Planen och dagboken ska förvaras ombord på fartyget.<br />
Dagboken för ett obemannat fartyg som bogseras får dock förvaras ombord på det bogserande fartyget.<p><a name="K4P3S2"></a></p><a class="paragraf" name="K4P4"><b>4 §</b></a>   Befälhavaren ska se till att dagboken hålls tillgänglig för kontroll vid en inspektion enligt 5 kap. 7 §.<p><a name="K4P4S2"></a></p><br /><h3 name="K5"><a name="K5">5 kap. Tillsyn m.m.
</a></h3><p><a name="K4P4S2"></a></p><h4 name="Fartygs konstruktion"><a name="Fartygs konstruktion">Fartygs konstruktion</a></h4><p><a name="K4P4S3"></a></p><a class="paragraf" name="K5P1"><b>1 §</b></a>   Regeringen eller den myndighet som regeringen bestämmer får meddela föreskrifter om fartygs konstruktion, utrustning, drift och underhåll för att förebygga, begränsa och eliminera spridning av vattenlevande organismer och patogener som kan vara skadliga.<p><a name="K5P1S2"></a></p><h4 name="Besiktning"><a name="Besiktning">Besiktning</a></h4><p><a name="K5P1S3"></a></p><a class="paragraf" name="K5P2"><b>2 §</b></a>   Svenska fartyg som har en bruttodräktighet av minst 400, utom flytande plattformar, flytande lagringsenheter och flytande enheter för produktion, lagring och avlastning, ska besiktas innan de sätts i trafik och därefter genomgå regelbundna besiktningar.<p><a name="K5P2S2"></a></p>

Regeringen eller den myndighet som regeringen bestämmer får meddela föreskrifter om att även svenska fartyg som inte omfattas av första stycket ska besiktas.<p><a name="K5P2S3"></a></p>

Vid besiktningarna ska det fastställas om fartygen uppfyller föreskrifter om barlastvattenhanteringsplaner meddelade av regeringen och föreskrifter meddelade med stöd av 5 kap. 1 §
om fartygs konstruktion, utrustning, drift och underhåll.<p><a name="K5P2S4"></a></p><h4 name="Certifikat"><a name="Certifikat">Certifikat</a></h4><p><a name="K5P2S5"></a></p><a class="paragraf" name="K5P3"><b>3 §</b></a>   För de svenska fartyg som avses i 2 § första stycket och som uppfyller de föreskrivna kraven, ska ett internationellt certifikat om hantering av barlastvatten utfärdas.<p><a name="K5P3S2"></a></p>

Regeringen eller den myndighet som regeringen bestämmer får meddela föreskrifter om att certifikat ska utfärdas för de svenska fartyg som avses i 2 § andra stycket och som uppfyller de föreskrivna kraven.<p><a name="K5P3S3"></a></p>

Ett certifikat om hantering av barlastvatten som utfärdats för ett utländskt fartyg av en behörig utländsk myndighet eller på dess uppdrag av en erkänd organisation har samma giltighet som ett certifikat som utfärdats av en svensk myndighet.<p><a name="K5P3S4"></a></p>

Regeringen eller den myndighet som regeringen bestämmer får meddela ytterligare föreskrifter om certifikat.<p><a name="K5P3S5"></a></p><a class="paragraf" name="K5P4"><b>4 §</b></a>   Ett certifikat som utfärdats av en behörig svensk myndighet ska återkallas om<br />
   1. fartyget inte längre motsvarar de föreskrivna kraven, och bristerna trots föreläggande inte har avhjälpts,<br />
   2. fartyget inte har genomgått de föreskrivna besiktningarna, eller<br />
   3. fartyget har registrerats i en annan stat.<p><a name="K5P4S2"></a></p><h4 name="Förbud"><a name="Förbud">Förbud</a></h4><p><a name="K5P4S3"></a></p><a class="paragraf" name="K5P5"><b>5 §</b></a>   Tillsynsmyndigheten får besluta att ett fartyg inte får användas till sjöfart eller, när det gäller ett utländskt fartyg, till sjöfart inom Sveriges sjöterritorium eller ekonomiska zon, om det inte har ett giltigt certifikat som avses i 3 §.<p><a name="K5P5S2"></a></p><h4 name="Inspektion"><a name="Inspektion">Inspektion</a></h4><p><a name="K5P5S3"></a></p><a class="paragraf" name="K5P6"><b>6 §</b></a>   Fartyg ska inspekteras när den myndighet som utövar tillsyn enligt 8 § anser att det behövs.<p><a name="K5P6S2"></a></p>

Utländska fartyg får inspekteras enligt denna lag endast när de befinner sig i en hamn eller en offshore-terminal i Sverige.<p><a name="K5P6S3"></a></p><a class="paragraf" name="K5P7"><b>7 §</b></a>   Vid en inspektion ska det kontrolleras att fartyget och dess utrustning är i ett sådant skick och att driftförhållandena är sådana som behövs för att förebygga eller begränsa spridning av vattenlevande organismer och patogener som kan vara skadliga. Vid en inspektion får det även kontrolleras om det har skett en överträdelse av denna lag eller föreskrifter som har meddelats i anslutning till lagen.<p><a name="K5P7S2"></a></p>

I fråga om utländska fartyg ska inspektionen begränsas till<br />
   1. granskning av sådant certifikat som avses i 3 §,<br />
   2. kontroll av barlastvattendagboken, och<br />
   3. stickprovsundersökning av fartygets barlastvatten.<p><a name="K5P7S3"></a></p>

Begränsningarna i andra stycket gäller inte om fartyget saknar giltigt certifikat eller om det finns grundad anledning att anta att<br />
   1. fartygets eller dess utrustnings kondition inte väsentligen motsvarar uppgifterna i certifikatet eller<br />
   2. befälhavaren eller besättningen inte känner till de viktigaste procedurerna ombord för hantering av barlastvatten eller inte har genomfört dessa procedurer.<p><a name="K5P7S4"></a></p>

Begränsningarna i andra stycket gäller inte heller om en behörig myndighet i en främmande stat begär att en utredning ska vidtas i fråga om ett utländskt fartyg, om denna stat visar att det skäligen kan befaras att fartyget används eller har använts i strid med denna lag eller föreskrifter som har meddelats i anslutning till lagen.<p><a name="K5P7S5"></a></p><a class="paragraf" name="K5P7a"><b>7 a §</b></a>   Regeringen eller den myndighet som regeringen bestämmer  får meddela ytterligare föreskrifter om undantag från de  begränsningar som anges i 7 § andra stycket när det gäller  inspektion vid hamnstatskontroll. <i>Lag (2017:601)</i>.<p><a name="K5P7aS2"></a></p><h4 name="Tillsynsmyndighet m.m."><a name="Tillsynsmyndighet m.m.">Tillsynsmyndighet m.m.</a></h4><p><a name="K5P7aS3"></a></p><a class="paragraf" name="K5P8"><b>8 §</b></a>   Regeringen bestämmer vilken myndighet som ska utöva tillsyn över efterlevnaden av denna lag.<p><a name="K5P8S2"></a></p><a class="paragraf" name="K5P9"><b>9 §</b></a>   Den som verkställer en tillsynsförrättning eller biträder vid en sådan förrättning har rätt att få tillträde till fartyget för att där göra de undersökningar, ta de prov och ta del av de handlingar om fartyget som behövs.<p><a name="K5P9S2"></a></p>

Tillsynsförrättningen ska genomföras så att fartyget inte otillbörligen kvarhålls eller försenas.<p><a name="K5P9S3"></a></p><h4 name="Uppdrag till organisationer"><a name="Uppdrag till organisationer">Uppdrag till organisationer</a></h4><p><a name="K5P9S4"></a></p><a class="paragraf" name="K5P10"><b>10 §</b></a>   Regeringen eller den myndighet som regeringen bestämmer får genom avtal uppdra åt en sådan erkänd organisation som avses i 1 kap. 5 § fartygssäkerhetslagen (2003:364) att undersöka svenska fartyg och deras utrustning samt utfärda certifikat. Har en sådan organisation undersökt fartyg eller utrustning har undersökningen samma giltighet som en undersökning verkställd av den myndighet som har utsetts med stöd av 8 §.<p><a name="K5P10S2"></a></p><h4 name="Ansvar att genomgå tillsyn"><a name="Ansvar att genomgå tillsyn">Ansvar att genomgå tillsyn</a></h4><p><a name="K5P10S3"></a></p><a class="paragraf" name="K5P11"><b>11 §</b></a>   Fartygets redare ansvarar för att fartyget genomgår sådan tillsyn som avses i 2 §.<p><a name="K5P11S2"></a></p>

Redaren ska vid tillsynen lämna tillsynsmyndigheten det bistånd den behöver och de upplysningar den begär vid tillsynen.<p><a name="K5P11S3"></a></p><h4 name="Tystnadsplikt och sekretess"><a name="Tystnadsplikt och sekretess">Tystnadsplikt och sekretess</a></h4><p><a name="K5P11S4"></a></p><a class="paragraf" name="K5P12"><b>12 §</b></a>   Den som arbetar med tillsyn eller tillståndsgivning enligt denna lag eller enligt föreskrifter som meddelats i anslutning till lagen får inte obehörigen röja eller utnyttja vad han eller hon i sin tjänst har fått veta om enskildas affärs- eller driftförhållanden.<p><a name="K5P12S2"></a></p>

I det allmännas verksamhet tillämpas i stället bestämmelserna i offentlighets- och sekretesslagen (2009:400).<p><a name="K5P12S3"></a></p><h4 name="Anmälan om brott"><a name="Anmälan om brott">Anmälan om brott</a></h4><p><a name="K5P12S4"></a></p><a class="paragraf" name="K5P13"><b>13 §</b></a>   Tillsynsmyndigheten ska skyndsamt anmäla överträdelser  av lagen eller föreskrifter som har meddelats i anslutning  till lagen till Polismyndigheten eller Åklagarmyndigheten, om  det finns misstanke om brott. <i>Lag (2015:442)</i>.<p><a name="K5P13S2"></a></p><h4 name="Avgift"><a name="Avgift">Avgift</a></h4><p><a name="K5P13S3"></a></p><a class="paragraf" name="K5P14"><b>14 §</b></a>   Utgår genom <i>lag (2017:601)</i>.<p><a name="K5P14S2"></a></p><br /><h3 name="K6"><a name="K6">6 kap. Särskilda åtgärder mot spridning av vattenlevande organismer och patogener som kan vara skadliga
</a></h3><p><a name="K5P14S2"></a></p><h4 name="Förbud mot utsläpp av barlastvatten för viss trafik på inre vatten"><a name="Förbud mot utsläpp av barlastvatten för viss trafik på inre vatten">Förbud mot utsläpp av barlastvatten för viss trafik på inre vatten</a></h4><p><a name="K5P14S3"></a></p><a class="paragraf" name="K6P1"><b>1 §</b></a>   Regeringen får meddela föreskrifter om förbud mot utsläpp av barlastvatten för viss trafik inom vissa områden på svenskt inre vatten, om det är nödvändigt för att förebygga, begränsa eller eliminera spridning av vattenlevande organismer och patogener som kan vara skadliga.<p><a name="K6P1S2"></a></p>

Regeringen eller den myndighet som regeringen bestämmer får meddela föreskrifter om undantag och dispens från föreskrifterna.<p><a name="K6P1S3"></a></p><h4 name="Varning, förbud och föreläggande"><a name="Varning, förbud och föreläggande">Varning, förbud och föreläggande</a></h4><p><a name="K6P1S4"></a></p><a class="paragraf" name="K6P2"><b>2 §</b></a>   Den myndighet som regeringen bestämmer får meddela varning, förbud eller föreläggande som behövs för att säkerställa att ett fartyg inte släpper ut barlastvatten som utgör en risk för miljön, människors hälsa, egendom eller resurser, om det finns grundad anledning att anta att<br />
   1. fartygets eller dess utrustnings kondition inte väsentligen motsvarar uppgifterna i certifikatet,<br />
   2. befälhavaren eller besättningen inte känner till de viktigaste procedurerna ombord för hantering av barlastvatten eller inte har genomfört dessa procedurer,<br />
   3. en överträdelse har skett av lagen eller av föreskrifter som meddelats i anslutning till lagen, eller<br />
   4. fartyget utgör en risk för miljön, människors hälsa, egendom eller resurser.<p><a name="K6P2S2"></a></p>

Förbud och förelägganden som avses i första stycket kan vara<br />
   1. förbud mot fartygets avgång eller vidare resa,<br />
   2. förbud att släppa ut barlastvatten,<br />
   3. förbud att använda viss utrustning,<br />
   4. föreläggande att anlöpa eller avgå från en viss hamn, eller<br />
   5. föreläggande i fråga om fartygets framförande eller drift.<p><a name="K6P2S3"></a></p><a class="paragraf" name="K6P3"><b>3 §</b></a>   Beslut enligt 2 § om förbud ska innehålla uppgift om de åtgärder som ska vidtas för att rätta till de förhållanden som ledde till förbudet, samt inom vilken tid åtgärderna ska vidtas. Ett sådant förbud ska gälla till dess förhållandena har rättats till. Beslut enligt 2 § om föreläggande ska innehålla uppgifter om den tid inom vilken åtgärderna ska vidtas.<p><a name="K6P3S2"></a></p><a class="paragraf" name="K6P4"><b>4 §</b></a>   Beslut enligt 2 § får riktas mot fartygets befälhavare eller redare. Förbud och föreläggande får förenas med vite.<p><a name="K6P4S2"></a></p><a class="paragraf" name="K6P5"><b>5 §</b></a>   Om en befälhavare eller redare genom beslut enligt 2 §
har förelagts att inom viss tid vidta en åtgärd, får åtgärden verkställas av den myndighet som regeringen bestämmer på bekostnad av fartygets redare, om<br />
   1. den förelagda tiden har löpt till ända,<br />
   2. det krävs en omedelbar åtgärd och det finns anledning att befara att befälhavaren eller redaren inte kommer att följa beslutet, eller<br />
   3. befälhavaren eller redaren inte kan underrättas om beslutet utan att syftet med beslutet äventyras.<p><a name="K6P5S2"></a></p><h4 name="Varning för barlastvattenintag"><a name="Varning för barlastvattenintag">Varning för barlastvattenintag</a></h4><p><a name="K6P5S3"></a></p><a class="paragraf" name="K6P6"><b>6 §</b></a>   Den myndighet som regeringen bestämmer ska utfärda varningar till fartyg om områden där fartygen inte bör ta in barlastvatten.<p><a name="K6P6S2"></a></p><br /><h3 name="K7"><a name="K7">7 kap. Barlastvattenavgift
</a></h3><p><a name="K6P6S2"></a></p><a class="paragraf" name="K7P1"><b>1 §</b></a>   En särskild avgift (barlastvattenavgift) ska tas ut, om barlastvatten har släppts ut utan att det har hanterats enligt<br />
   1. 2 kap. 1 §,<br />
   2. föreskrifter om hantering av barlastvatten som regeringen meddelat eller<br />
   3. föreskrifter om förbud meddelade med stöd av 6 kap. 1 §
första stycket.<p><a name="K7P1S2"></a></p>

Regeringen bestämmer vilken eller vilka myndigheter som ska besluta om barlastvattenavgift.<p><a name="K7P1S3"></a></p>

Barlastvattenavgiften tillfaller staten.<p><a name="K7P1S4"></a></p><a class="paragraf" name="K7P2"><b>2 §</b></a>   Barlastvattenavgiften ska tas ut av den redare som var fartygets redare vid tiden för överträdelsen.<p><a name="K7P2S2"></a></p>

Delägarna i ett partrederi svarar solidariskt för en barlastvattenavgift som tagits ut av partrederiet enligt första stycket.<p><a name="K7P2S3"></a></p><h4 name="Barlastvattenavgiftens storlek"><a name="Barlastvattenavgiftens storlek">Barlastvattenavgiftens storlek</a></h4><p><a name="K7P2S4"></a></p><a class="paragraf" name="K7P3"><b>3 §</b></a>   Barlastvattenavgiften ska betalas med ett belopp som motsvarar det antal prisbasbelopp som anges i följande tabell.<p><a name="K7P3S2"></a></p><pre>Fartygets bruttodräktighet      Antal prisbasbelopp
</pre><pre>Högst 3 000     1
</pre><pre>3 001-15 000    3
</pre><pre>15 001-50 000   5
</pre><pre>större än 50 000        10
</pre>

Med prisbasbelopp avses det prisbasbelopp enligt lagen
(1962:381) om allmän försäkring som gällde vid tiden för överträdelsen.<p><a name="K7P3S3"></a></p><a class="paragraf" name="K7P4"><b>4 §</b></a>   Om en barlastvattenavgift enligt 3 § med hänsyn till omständigheterna framstår som oskälig, får den sättas ned eller efterges.<p><a name="K7P4S2"></a></p><h4 name="Befälhavares behörighet"><a name="Befälhavares behörighet">Befälhavares behörighet</a></h4><p><a name="K7P4S3"></a></p><a class="paragraf" name="K7P5"><b>5 §</b></a>   Ett fartygs befälhavare är behörig att på redarens  vägnar<br />
   1. ta emot en underrättelse och yttra sig enligt 25 §  förvaltningslagen (2017:900), och<br />
   2. ta emot en underrättelse om ett beslut att ta ut  barlastvattenavgift och att överklaga beslutet.<p><a name="K7P5S2"></a></p>

När en underrättelse som avses i första stycket 2 lämnas till  befälhavaren ska också redaren underrättas, om det kan ske.<br /><i>Lag (2018:835)</i>.<p><a name="K7P5S3"></a></p><h4 name="Förbud och förelägganden"><a name="Förbud och förelägganden">Förbud och förelägganden</a></h4><p><a name="K7P5S4"></a></p><a class="paragraf" name="K7P6"><b>6 §</b></a>   Kan det skäligen antas att barlastvattenavgift ska tas ut, får tillsynsmyndigheten förbjuda fartyget att avgå eller resa vidare, förelägga det att anlöpa en viss hamn eller meddela annat sådant förbud eller föreläggande i fråga om fartyget som är nödvändigt för att säkra bevisning. När det gäller utländska fartyg får sådana förbud eller förelägganden meddelas endast när fartyget befinner sig i en hamn eller en offshore-terminal i Sverige.<p><a name="K7P6S2"></a></p>

Finns det inte längre fog för ett beslut enligt första stycket, ska beslutet omedelbart hävas.<p><a name="K7P6S3"></a></p><a class="paragraf" name="K7P7"><b>7 §</b></a>   Om barlastvattenavgift tas ut av någon som är ägare av fartyget, får tillsynsmyndigheten samtidigt i fråga om fartyget eller last som ägaren har ombord meddela ett sådant förbud eller föreläggande som avses i 6 § första stycket och som behövs för att säkerställa statens anspråk på avgiften.<br />
När det gäller utländska fartyg får sådana förbud och förelägganden meddelas endast när fartyget befinner sig i en hamn eller en offshore-terminal i Sverige. Beslutet gäller längst till dess verkställighet sker.<p><a name="K7P7S2"></a></p>

Beslut enligt första stycket får meddelas även innan avgiftsärendet avgörs, om det finns sannolika skäl att anta att avgift kommer att tas ut.<p><a name="K7P7S3"></a></p>

Om det ställs säkerhet för avgiftsskyldighetens fullgörande eller det i övrigt inte längre finns fog för ett beslut enligt första eller andra stycket, ska beslutet omedelbart hävas.<p><a name="K7P7S4"></a></p><a class="paragraf" name="K7P8"><b>8 §</b></a>   Ett beslut om förbud eller föreläggande enligt 6 eller 7
§ gäller aldrig längre än fjorton dagar efter det att ett sådant beslut med anledning av utsläppet först meddelades för fartyget eller dess last.<p><a name="K7P8S2"></a></p><a class="paragraf" name="K7P9"><b>9 §</b></a>   Ett beslut om förbud eller föreläggande enligt 6 eller 7
§ ska genast tillställas befälhavaren och redaren.<br />
Bestämmelserna i 6 kap. 3 och 5 §§ ska i tillämpliga delar gälla ett sådant beslut.<p><a name="K7P9S2"></a></p><h4 name="Verkställighet"><a name="Verkställighet">Verkställighet</a></h4><p><a name="K7P9S3"></a></p><a class="paragraf" name="K7P10"><b>10 §</b></a>   Tillsynsmyndighetens beslut och en domstols dom om att barlastvattenavgift ska tas ut får verkställas genast, om inte annat förordnas eller säkerhet ställs för avgiftsskyldighetens fullgörande. Om verkställighet gäller i övrigt det som föreskrivs i utsökningsbalken om allmänt mål.<br />
Utmätt egendom får dock inte säljas utan gäldenärens samtycke, förrän beslutet har vunnit laga kraft.<p><a name="K7P10S2"></a></p><h4 name="Preskription"><a name="Preskription">Preskription</a></h4><p><a name="K7P10S3"></a></p><a class="paragraf" name="K7P11"><b>11 §</b></a>   En barlastvattenavgift får inte beslutas, om redaren eller befälhavaren inte har getts tillfälle att yttra sig inom två år från det att förutsättningarna att besluta om avgift föreligger.<p><a name="K7P11S2"></a></p><a class="paragraf" name="K7P12"><b>12 §</b></a>   En beslutad barlastvattenavgift bortfaller om beslutet om avgiften inte har verkställts inom fem år från det att beslutet vann laga kraft.<p><a name="K7P12S2"></a></p><h4 name="Återbetalning av barlastvattenavgift"><a name="Återbetalning av barlastvattenavgift">Återbetalning av barlastvattenavgift</a></h4><p><a name="K7P12S3"></a></p><a class="paragraf" name="K7P13"><b>13 §</b></a>   En barlastvattenavgift ska återbetalas, om betalningsansvaret har upphävts genom ett beslut som har vunnit laga kraft.<p><a name="K7P13S2"></a></p>

Ränta på en barlastvattenavgift som återbetalas enligt första stycket lämnas enligt 5 § räntelagen (1975:635) för tiden från den dag avgiften betalades till och med den dag avgiften återbetalas.<p><a name="K7P13S3"></a></p><br /><h3 name="K8"><a name="K8">8 kap. Straffbestämmelser
</a></h3><p><a name="K7P13S2"></a></p><a class="paragraf" name="K8P1"><b>1 §</b></a>   Till böter eller fängelse i högst två år döms den som uppsåtligen eller av oaktsamhet släpper ut barlastvatten som inte har hanterats enligt 2 kap. 1 § eller enligt andra föreskrifter om hantering av barlastvatten som regeringen meddelat. Detsamma gäller den som uppsåtligen eller av oaktsamhet släpper ut barlastvatten i strid med föreskrifter om förbud meddelade med stöd av 6 kap. 1 § första stycket.<p><a name="K8P1S2"></a></p><a class="paragraf" name="K8P2"><b>2 §</b></a>   Till böter eller fängelse i högst två år döms befälhavaren, om han eller hon uppsåtligen eller av oaktsamhet har brustit i den tillsyn som behövs för att utsläpp av barlastvatten ska hanteras enligt 2 kap. 1 § eller enligt andra föreskrifter om hantering av barlastvatten som regeringen meddelat. Detsamma gäller om befälhavaren uppsåtligen eller av oaktsamhet har brustit i den tillsyn som behövs för att utsläpp av barlastvatten inte ska ske i strid med föreskrifter om förbud meddelade med stöd av 6 kap. 1 §
första stycket. Om befälhavaren har delegerat ansvaret för tillsynen över hanteringen av barlastvatten till ett annat befäl eller om ett visst befäl har sådant ansvar till följd av tjänstens beskaffenhet, gäller det som nu har sagts i motsvarande mån det befälet.<p><a name="K8P2S2"></a></p><a class="paragraf" name="K8P3"><b>3 §</b></a>   Till böter eller fängelse i högst ett år döms den som uppsåtligen eller av oaktsamhet bryter mot ett förbud eller ett föreläggande som har meddelats med stöd av 6 kap. 2 §.<p><a name="K8P3S2"></a></p><a class="paragraf" name="K8P4"><b>4 §</b></a>   Till böter eller fängelse i högst sex månader döms<br />
   1. en befälhavare som uppsåtligen eller av oaktsamhet framför ett fartyg som inte har en godkänd barlastvattenhanteringsplan,<br />
   2. den som uppsåtligen eller av oaktsamhet inte följer en godkänd barlastvattenhanteringsplan, om inte gärningen föranleder ansvar enligt 1 eller 2 §,<br />
   3. en befälhavare som uppsåtligen eller av oaktsamhet framför ett fartyg i strid mot ett förbud som har meddelats med stöd av 5 kap. 5 §,<br />
   4. den som uppsåtligen bryter mot bestämmelsen i 4 kap. 4 §
om skyldighet att hålla barlastvattendagboken tillgänglig, och<br />
   5. en ansvarig företrädare för ett fartygs redare om denne uppsåtligen eller av oaktsamhet underlåter att se till att fartyget genomgår sådan besiktning som anges i 5 kap. 2 §
första eller andra stycket eller underlåter att se till att fartyget har en godkänd barlastvattenhanteringsplan.<p><a name="K8P4S2"></a></p><a class="paragraf" name="K8P5"><b>5 §</b></a>   Till böter döms<br />
   1. den som uppsåtligen eller av oaktsamhet bryter mot en föreskrift om barlastvattendagbok,<br />
   2. den som uppsåtligen bryter mot förbudet att ta ut en särskild avgift för mottagning av sediment enligt 3 kap. 3 §,<br />
   3. den som uppsåtligen lämnar oriktig uppgift för att få ett certifikat utfärdat enligt 5 kap. 3 § första eller andra stycket eller för att få giltighetstiden för ett sådant certifikat förlängd, och<br />
   4. den som uppsåtligen eller av oaktsamhet bryter mot en föreskrift om skyldighet att rapportera olyckshändelser eller brister som har meddelats med stöd av 10 kap. 1 §.<p><a name="K8P5S2"></a></p><a class="paragraf" name="K8P6"><b>6 §</b></a>   En ansvarig företrädare för fartygets redare döms som om han eller hon själv hade begått gärningen, om han eller hon underlåtit att göra vad som skäligen kunnat fordras av honom eller henne för att förhindra det inträffade, om<br />
   1. barlastvatten släpps ut utan att det har hanterats enligt 2 kap. 1 § eller enligt andra föreskrifter om hantering av barlastvatten som regeringen meddelat eller i strid med föreskrifter om förbud meddelade med stöd av 6 kap. 1 §
första stycket,<br />
   2. ett föreläggande eller förbud meddelat enligt 6 kap. 2 §
överträds,<br />
   3. ett förbud meddelat med stöd av 5 kap. 5 § överträds.<p><a name="K8P6S2"></a></p><a class="paragraf" name="K8P7"><b>7 §</b></a>   Den som bryter mot ett förbud eller föreläggande som är meddelat enligt 6 kap. 2 § och som förenats med vite, ska inte dömas till ansvar enligt detta kapitel.<p><a name="K8P7S2"></a></p><a class="paragraf" name="K8P8"><b>8 §</b></a>   Till ansvar enligt denna lag ska inte dömas för gärningar som är belagda med strängare straff i brottsbalken eller miljöbalken.<p><a name="K8P8S2"></a></p><br /><h3 name="K9"><a name="K9">9 kap. Överklagande m.m.
</a></h3><p><a name="K8P8S2"></a></p><a class="paragraf" name="K9P1"><b>1 §</b></a>   Beslut om barlastvattenavgift och om förbud eller föreläggande enligt 7 kap. 6 eller 7 § får överklagas hos den sjörättsdomstol som är belägen närmast den beslutande myndighetens säte.<p><a name="K9P1S2"></a></p><a class="paragraf" name="K9P2"><b>2 §</b></a>   I fråga om talan vid domstol som rör beslut om barlastvattenavgift gäller i tillämpliga delar bestämmelserna i rättegångsbalken om åtal för brott på vilket inte kan följa svårare straff än böter.<p><a name="K9P2S2"></a></p>

Första stycket tillämpas även i fråga om talan vid domstol som rör förbud eller föreläggande enligt 7 kap. 6 eller 7 §.<br />
I fråga om handläggningen vid tingsrätt gäller dock bestämmelserna i 52 kap. 2, 3 och 5-12 §§ rättegångsbalken i tillämpliga delar. De bestämmelser som avser hovrätt gäller då i stället tingsrätten.<p><a name="K9P2S3"></a></p>

Bestämmelserna i rättegångsbalken om kvarstad i brottmål gäller i tilllämpliga delar i mål som avses i första stycket.<p><a name="K9P2S4"></a></p>

Allmän åklagare företräder staten i mål vid domstol som rör beslut som har överklagats enligt 1 §.<p><a name="K9P2S5"></a></p><a class="paragraf" name="K9P3"><b>3 §</b></a>   Ett beslut enligt denna lag gäller omedelbart, om inte annat förordnas.<p><a name="K9P3S2"></a></p><a class="paragraf" name="K9P4"><b>4 §</b></a>   Beslut i andra frågor än som avses i 1 § får överklagas hos allmän förvaltningsdomstol.<p><a name="K9P4S2"></a></p>

Prövningstillstånd krävs vid överklagande till kammarrätten.<p><a name="K9P4S3"></a></p><a class="paragraf" name="K9P5"><b>5 §</b></a>   Regeringen får meddela föreskrifter om att beslut enligt denna lag ska underställas inom den myndighet som fattat beslutet.<p><a name="K9P5S2"></a></p>

Beslut, som enligt föreskrifter meddelade enligt första stycket ska underställas, får inte överklagas.<p><a name="K9P5S3"></a></p><a class="paragraf" name="K9P6"><b>6 §</b></a>   Mål om ansvar för brott enligt denna lag eller om ersättning för åtgärder som verkställts enligt 6 kap. 5 §
handläggs av tingsrätt som är behörig domstol enligt rättegångsbalken eller enligt 21 kap. 1, 2 och 8 §§ sjölagen
(1994:1009).<p><a name="K9P6S2"></a></p><br /><h3 name="K10"><a name="K10">10 kap. Övriga bestämmelser
</a></h3><p><a name="K9P6S2"></a></p><a class="paragraf" name="K10P1"><b>1 §</b></a>   Regeringen eller den myndighet som regeringen bestämmer får meddela föreskrifter om skyldighet att rapportera olyckshändelser eller andra omständigheter som visar på brister som i något väsentligt avseende påverkar ett fartygs möjlighet att hantera barlastvatten.<p><a name="K10P1S2"></a></p><a class="paragraf" name="K10P2"><b>2 §</b></a>   Regeringen eller den myndighet som regeringen bestämmer  får meddela föreskrifter om avgifter till staten för tillsyn  och ärendehandläggning enligt denna lag och enligt  föreskrifter som har meddelats med stöd av lagen.<br /><i>Lag (2017:601)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>