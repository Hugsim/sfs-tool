<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2009:1174) med instruktion för Försäkringskassan - SFS sfs-2009-1174</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2009:1174) med instruktion för Försäkringskassan</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2009:1174</span> •
                <span><strong>Utfärdad:</strong> 2009-11-19</span>
            </div>
        </header>

        <main class="law-content">
            <h2>Förordning (2009:1174) med instruktion för Försäkringskassan</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2009:1174<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2009-11-19 <br />  


<b>Ändrad</b>:   
t.o.m. SFS 2024:1069<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2009:1174">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2009:1174">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Försäkringskassan är förvaltningsmyndighet för de delar av  socialförsäkringen och andra förmåner och ersättningar som  enligt lag eller förordning ska administreras av myndigheten.  Verksamheten består huvudsakligen i att besluta om och betala  ut sådana förmåner och ersättningar som myndigheten ansvarar  för. Förordning (2024:1069).<p><a name="P1S2"></a></p><a class="paragraf" name="P1a"><b>1 a §</b></a>   Myndigheten är beredskapsmyndighet och sektorsansvarig  myndighet enligt förordningen (2022:524) om statliga  myndigheters beredskap. Förordning (2024:1069).<p><a name="P1aS2"></a></p><a class="paragraf" name="P2"><b>2 §</b></a>   Myndigheten ska <br />
   1. ge information till berörda om socialförsäkringen och de  övriga förmåner och ersättningar som myndigheten ansvarar för, <br />
   2. se till att myndighetens föreskrifter och andra styrande  dokument och rutiner är kostnadseffektiva och enkla att följa  och förstå för enskilda och företag, <br />
   3. säkerställa att felaktiga utbetalningar inte görs och  motverka bidragsbrott, <br />
   4. delta i det myndighetsgemensamma arbetet mot den grova och  organiserade brottsligheten, <br />
   5. delta i det myndighetsgemensamma arbetet mot  arbetslivskriminalitet,<br />
   6. följa, analysera och förmedla socialförsäkringssystemets  utveckling och effekter för enskilda och samhälle inom sitt  verksamhetsområde, <br />
   7. ansvara för att en kvalificerad kunskapsuppbyggnad sker i  fråga om de verksamhetsområden som myndigheten har ansvar för,  med utgångspunkt i myndighetens mål och skyldigheter, <br />
   8. stödja forskning inom socialförsäkringsområdet, <br />
   9. i sin verksamhet belysa, analysera och uppmärksamma  Sveriges åtaganden enligt internationella konventioner till  skydd för de mänskliga rättigheterna, <br />
   10. ha ett samlat ansvar, sektorsansvar, för  funktionshindersfrågor med anknytning till sitt  verksamhetsområde och inom ramen för detta ansvar vara  samlande, stödjande och pådrivande i förhållande till övriga  berörda parter,<br />
   11. vid beslut och andra åtgärder som rör barn analysera  konsekvenserna för barn och då ta särskild hänsyn till barnets  bästa enligt Förenta nationernas konvention om barnets  rättigheter, <br />
   12. integrera ett jämställdhetsperspektiv i sin verksamhet, <br />
   13. ha ett samlat ansvar inom sitt verksamhetsområde för  frågor som har betydelse för nyanlända invandrares etablering  i samhället, och <br />
   14. ge information och stöd till föräldrar i frågor om  underhållsbidrag och underhållsskyldighet gentemot barn och,  inom ramen för detta, på begäran av föräldrar bistå dem med  hjälp och stöd att dels beräkna underhållsbidrag, dels utforma  avtal om sådant bidrag i det enskilda fallet.  Förordning (2024:1069).<p><a name="P2S2"></a></p><a class="paragraf" name="P2a"><b>2 a §</b></a>   Myndigheten ska även<br />
   1. medverka i EU-arbetet och annat internationellt samarbete  samt vid behov representera Sverige inom sitt  verksamhetsområde, <br />
   2. vara centralmyndighet enligt rådets förordning (EG) nr 
4/2009 av den 18 december 2008 om domstols behörighet,  tillämplig lag, erkännande och verkställighet av domar samt  samarbete i fråga om underhållsskyldighet samt enligt  Haagkonventionen av den 23 november 2007 om internationell  indrivning av underhåll till barn och andra familjemedlemmar,  och fullgöra de uppgifter som myndigheten har enligt  förordningen och konventionen, <br />
   3. fullgöra de uppgifter som en behörig myndighet har enligt <br />
   - artikel I i konventionen av den 30 januari 2002 om social  trygghet mellan Sveriges regering och Kanadas regering vid  tillämpning av artiklarna VII.1 (utsändning) och X (undantag)  samt artiklarna XX.1 (information) och XXV.1 (tolkning och  tillämpning) i konventionen när frågan gäller lagstiftningen  om sjukersättning och aktivitetsersättning, <br />
   - artikel 1 i konventionen av den 13 mars 1995 om social  trygghet mellan Konungariket Sverige och Republiken Chile vid  tillämpning av artiklarna 7.1 (utsändning) och 8 (undantag)  samt artikel 19 c-e (information) i konventionen när frågan  gäller sjukförsäkring med sjukersättning och  aktivitetsersättning, föräldraförsäkring och  arbetsskadeförsäkring utom förmåner till efterlevande, <br />
   - artikel 1 i konventionen av den 30 juni 1978 mellan  Konungariket Sverige och Republiken Turkiet om social trygghet  vid tillämpning av artiklarna 8.1 (utsändning) och 10 
(undantag) samt artiklarna 31 och 32 (information), <br />
   - artiklarna 11, 16 och 17 i konventionen av den 27 maj 1985  mellan Sverige och Amerikas förenta stater om social trygghet  utom när frågan gäller pensionsförmåner och efterlevandestöd,<br />
   4. för svensk del och efter att ha inhämtat synpunkter från  Pensionsmyndigheten och Inspektionen för  arbetslöshetsförsäkringen komma överens med den högsta  förvaltningsmyndigheten i Turkiet om tillämpningsbestämmelser  till konventionen mellan Sverige och Turkiet om social  trygghet i enlighet med artikel 29 i konventionen, och<br />
   5. vara nationell kontaktpunkt enligt Europaparlamentets och  rådets direktiv 2011/24/EU av den 9 mars 2011 om tillämpning  av patienträttigheter vid gränsöverskridande hälso- och  sjukvård och fullgöra de uppgifter som en sådan kontaktpunkt  har enligt artiklarna 6.1 i fråga om samråd, 6.2 i fråga om  samarbete och kontaktuppgifter, 6.4 och 6.5 i direktivet samt  enligt artikel 4 i kommissionens genomförandedirektiv 
2012/52/EU av den 20 december 2012 om åtgärder för att  underlätta erkännandet av recept som utfärdats i en annan  medlemsstat. Förordning (2024:1069).<p><a name="P2aS2"></a></p><a class="paragraf" name="P3"><b>3 §</b></a>   Myndigheten ansvarar för uppföljning, beslut om och  utbetalning av medel enligt överenskommelser tecknade mellan  staten och Sveriges Kommuner och Regioner som avser bidrag för  arbete med sjukskrivningar inom hälso- och sjukvård.<br />
Förordning (2024:1069).<p><a name="P3S2"></a></p><a class="paragraf" name="P3a"><b>3 a §</b></a>   Myndigheten ska till regeringen senast åtta veckor efter  det att Inspektionen för socialförsäkringen har lämnat en  rapport, som särskilt berör myndigheten, kommentera  inspektionens slutsatser och redovisa de eventuella åtgärder  som myndigheten avser att vidta med anledning av rapporten. <p><a name="P3aS2"></a></p>

Vid beräkning av tiden enligt första stycket ska juli månad  inte räknas med. Förordning (2024:1069).<p><a name="P3aS3"></a></p><h4 name="Tjänsteexport"><a name="Tjänsteexport">Tjänsteexport</a></h4><p><a name="P3aS4"></a></p><a class="paragraf" name="P4"><b>4 §</b></a>   Myndigheten får bedriva sådan tjänsteexport som är  förenlig med myndighetens uppgifter och verksamhetsområde och  som ligger inom ramen för det uppdrag som anges i denna  instruktion eller i annan förordning. Förordning (2024:1069).<p><a name="P4S2"></a></p><h4 name="Uppdragsverksamhet"><a name="Uppdragsverksamhet">Uppdragsverksamhet</a></h4><p><a name="P4S3"></a></p><a class="paragraf" name="P4a"><b>4 a §</b></a>   Myndigheten får utföra datorbearbetningar på uppdrag av  myndigheter och enskilda samt tillhandahålla tjänster inom  områdena systemutveckling, statistik, statistiskt metodstöd  och efterbehandling av postförsändelser. <p><a name="P4aS2"></a></p>

Första stycket gäller endast uppdrag eller tjänster som kan  anses förenliga med myndighetens uppgifter och  verksamhetsområde. Förordning (2024:1069).<p><a name="P4aS3"></a></p><h4 name="Samverkan"><a name="Samverkan">Samverkan</a></h4><p><a name="P4aS4"></a></p><a class="paragraf" name="P5"><b>5 §</b></a>   Myndigheten ska samverka med <br />
   1. Utbetalningsmyndigheten och andra berörda myndigheter,  kommuner, regioner och parter för att bedriva en effektiv och  rättssäker verksamhet och särskilt verka för att felaktiga  utbetalningar inte görs, <br />
   2. Tandvårds- och läkemedelsförmånsverket och andra berörda  parter i frågor om det statliga tandvårdsstödet, <br />
   3. Arbetsförmedlingen, Arbetsmiljöverket och Socialstyrelsen i  syfte att uppnå en effektiv användning av tillgängliga  resurser inom rehabiliteringsområdet samt i samma syfte träffa  överenskommelse med en kommun, en region eller  Arbetsförmedlingen och bedriva finansiell samordning enligt  lagen (2003:1210) om finansiell samordning av  rehabiliteringsinsatser. Förordning (2024:1069).<p><a name="P5S2"></a></p><a class="paragraf" name="P5a"><b>5 a §</b></a>   Myndigheten ska ingå serviceavtal med Statens  servicecenter om att Statens servicecenter ska utföra  uppgifter enligt lagen (2019:212) om viss gemensam offentlig  service för myndighetens räkning. Förordning (2024:1069).<p><a name="P5aS2"></a></p><a class="paragraf" name="P5b"><b>5 b §</b></a>   Myndigheten ska tillsammans med Utbetalningsmyndigheten  bestämma vilka uppgifter inom ramen för systemet med  transaktionskonto som myndigheten ska utföra för  Utbetalningsmyndighetens räkning. Förordning (2024:1069).<p><a name="P5bS2"></a></p><h4 name="Ledning"><a name="Ledning">Ledning</a></h4><p><a name="P5bS3"></a></p><a class="paragraf" name="P6"><b>6 §</b></a>   Myndigheten leds av en styrelse. Förordning (2024:1069).<p><a name="P6S2"></a></p><a class="paragraf" name="P7"><b>7 §</b></a>   Styrelsen ska bestå av högst nio ledamöter.<br />
Förordning (2016:11).<p><a name="P7S2"></a></p><a class="paragraf" name="P8"><b>8 §</b></a>   Regeringen utser vice ordförande i styrelsen.  Förordning (2020:1199).<p><a name="P8S2"></a></p><a class="paragraf" name="P9"><b>9 §</b></a>   Har upphävts genom förordning (2024:1069).<p><a name="P9S2"></a></p><h4 name="Anställningar"><a name="Anställningar">Anställningar</a></h4><p><a name="P9S3"></a></p><a class="paragraf" name="P10"><b>10 §</b></a>   Generaldirektören är myndighetschef.<p><a name="P10S2"></a></p><a class="paragraf" name="P10a"><b>10 a §</b></a>   Vid myndigheten finns en överdirektör.  Förordning (2024:1069).<p><a name="P10aS2"></a></p><h4 name="Delegering"><a name="Delegering">Delegering</a></h4><p><a name="P10aS3"></a></p><a class="paragraf" name="P11"><b>11 §</b></a>   Generaldirektören får besluta om mindre ändringar i arbetsordningen och om föreskrifter som inte är av större betydelse. I övrigt får andra ärenden än de som avses i 4 §
myndighetsförordningen (2007:515) avgöras av generaldirektören eller, om inte styrelsen bestämt något annat, av den som generaldirektören bestämmer.<br />
Förordning (2016:11).<p><a name="P11S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P11S3"></a></p><a class="paragraf" name="P12"><b>12 §</b></a>   Vid myndigheten finns en personalansvarsnämnd.  Förordning (2024:1069).<p><a name="P12S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P12S3"></a></p><a class="paragraf" name="P13"><b>13 §</b></a>   Myndigheten ska tillämpa personalföreträdarförordningen 
(1987:1101) och internrevisionsförordningen (2006:1228).  Förordning (2024:1069).<p><a name="P13S2"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P13S3"></a></p><a class="paragraf" name="P14"><b>14 §</b></a>   Följande bestämmelser i myndighetsförordningen (2007:515)  ska inte tillämpas på myndigheten:<br />
   - 5 § om delegering, och <br />
   - 21 § 3-5 om en myndighets beslut, i fråga om beslut som  fattas genom automatiserad behandling. Förordning (2024:1069).<p><a name="P14S2"></a></p><h4 name="Avgifter"><a name="Avgifter">Avgifter</a></h4><p><a name="P14S3"></a></p><a class="paragraf" name="P15"><b>15 §</b></a>   Myndigheten ska ta ut avgifter för sådana uppdrag och  tjänster som avses i 4 och 4 a §§. <p><a name="P15S2"></a></p>

Myndigheten ska vidare ta ut avgifter för <br />
   1. administration av arbetsskadeärenden vid affärsdrivande  verk för skador som reglerats före den 1 juli 1995, <br />
   2. administration av familjebidrag och dagpenning som betalas  ut enligt <br />
   - förordningen (1994:523) om förmåner till frivilliga, <br />
   - förordningen (1995:239) om förmåner till  totalförsvarspliktiga, <br />
   - förordningen (1997:147) om förmåner till hemvärnssoldater, <br />
   - officersförordningen (2007:1268), och <br />
   - förordningen (2015:613) om militär grundutbildning, och <br />
   3. de tjänster som tillhandahålls åt Pensionsmyndigheten. <p><a name="P15S3"></a></p>

Myndigheten ska besluta om storleken på de avgifter som anges  i första och andra styckena. Förordning (2024:1069).<p><a name="P15S4"></a></p><a class="paragraf" name="P16"><b>16 §</b></a>   När myndigheten efter särskild begäran lämnar ut kopior  på handlingar i arbetsskadeärenden till AFA  Trygghetsförsäkringsaktiebolag (AFA Försäkring) ska en avgift,  i stället för vad som föreskrivs i 15 § avgiftsförordningen 
(1992:191), tas ut med det belopp som myndigheten och AFA  Försäkring kommer överens om. Förordning (2024:1069).<p><a name="P16S2"></a></p><a class="paragraf" name="P17"><b>17 §</b></a>   Myndigheten får, utöver vad som föreskrivs i 25 § andra  stycket avgiftsförordningen (1992:191), disponera  avgiftsinkomsterna enligt 15 och 16 §§ i verksamheten.  Myndigheten får i verksamheten även disponera sådan ersättning  som myndigheten tar ut med stöd av lagen (1981:739) om  ersättning för inkassokostnader m.m. Förordning (2024:1069).<p><a name="P17S2"></a></p><br /><h3 name="overgang"><a name="overgang">Övergångsbestämmelser</a></h3>
2019:217<p><a name="P17S2"></a></p>

Denna förordning träder i kraft den 1 januari 2020 i fråga om 
15 § och i övrigt den 1 juni 2019.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>