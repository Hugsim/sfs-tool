<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tillkännagivande (2009:905) av avtal mellan staten och Apoteket AB (publ) om bolagets verksamhet - SFS sfs-2009-905</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Tillkännagivande (2009:905) av avtal mellan staten och Apoteket AB (publ) om bolagets verksamhet</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2009:905</span> •
                <span><strong>Utfärdad:</strong> 2009-07-09</span>
            </div>
        </header>

        <main class="law-content">
            <h2>Tillkännagivande (2009:905) av avtal mellan staten och Apoteket AB (publ) om bolagets verksamhet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2009:905<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2009-07-09 <br />  


<b>Upphävd</b>: 
2010-07-20<br />

<b>Författningen har upphävts genom</b>: 
SFS 2010:1063<br />


<b>Ändringsregister</b>:   
<a href="http://rkrattsbaser.gov.se/sfsr?bet=2009:905">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2009:905">Fulltext (Regeringskansliet)</a> 


<br />

<hr />



<p />

<h4 name="Avtal mellan staten och Apoteket AB (publ) om bolagets  verksamhet"><a name="Avtal mellan staten och Apoteket AB (publ) om bolagets  verksamhet">Avtal mellan staten och Apoteket AB (publ) om bolagets  verksamhet</a></h4><p />

Den 1 juli 2009 träder lagstiftningen för den omreglerade  apoteksmarknaden i kraft. Apoteket AB (publ) ("Apoteket AB")  har då inte längre ensamrätt att bedriva detaljhandel med  läkemedel till konsument. Detaljhandel med läkemedel får från  denna tidpunkt bedrivas även av andra aktörer som har fått  Läkemedelsverkets tillstånd. Regeringen har i prop. 
2008/09:145 Omreglering av apoteksmarknaden angivit som de  övergripande målen för reformen att ge konsumenterna ökad  tillgänglighet till läkemedel, bättre service och ett bättre  tjänsteutbud samt låga läkemedelskostnader till nytta för  konsumenten och det offentliga. Omregleringen bör också  tillvarata apotekens bidrag till en förbättrad  läkemedelsanvändning i kombination med de insatser som görs  inom hälso- och sjukvården. För att uppnå dessa övergripande  mål är regeringens målsättning, som angavs i prop. 2007/08:87  Bildande av moderbolag för Apoteket AB samt vissa  omstruktureringsåtgärder, att skapa förutsättningar för en  väl fungerande konkurrens på en omreglerad apoteksmarknad med  beaktande av konkurrenssituationen på apoteks- och  läkemedelsmarknaden i dess helhet, samt ett fortsatt statligt  inflytande för att säkerställa en god läkemedelsförsörjning i  hela landet. <p />

Apoteket Omstrukturering AB ("OAB") är sedan juni 2008 under  en övergångsperiod moderbolag till Apoteket AB. OAB ansvarar  för att skapa förutsättningar för en väl fungerande  konkurrens på en omreglerad apoteksmarknad bl.a. genom att  leda och genomföra en omstrukturering av Apoteket AB genom  försäljning av apotek och andra verksamheter som ägs av  Apoteket AB. Vidare ska OAB säkerställa att  konkurrensneutralitet och bästa möjliga förutsättningar för  en avyttring upprätthålls i perioden fram till dess att  övertagande av apotek och övriga verksamheter är genomfört.  När OAB:s uppdrag är genomfört och förutsättningar för  konkurrens på apoteksmarknaden har uppnåtts ska OAB  avvecklas.<p />

Som regeringen har angett i prop. 2007/08:87 kommer Apoteket  AB att kvarstå som en central aktör på apoteksmarknaden, i  statlig ägo. Apoteket AB ska ges förutsättningar att agera  utifrån samma villkor som de nya aktörerna på den  konkurrensutsatta apoteksmarknaden och kan på så sätt bidra  till mångfald på marknaden till gagn för konsumenterna. Inom  ramen för en naturlig verksamhetsutveckling får Apoteket AB  tillhandahålla varor och tjänster på apoteksmarknaden och  bedriva därmed förenlig verksamhet. Statens ambition är att  Apoteket AB ska vara en väl fungerande och konkurrenskraftig  aktör på den nya apoteksmarknaden.<p />

<h4 name="Staten och Apoteket AB (Bolaget) är överens om att reglera  Bolagets verksamhet i följande nya "><a name="Staten och Apoteket AB (Bolaget) är överens om att reglera  Bolagets verksamhet i följande nya ">Staten och Apoteket AB (Bolaget) är överens om att reglera  Bolagets verksamhet i följande nya </a></h4><p />

<h4 name="V E R K S A M H E T S A V T A L"><a name="V E R K S A M H E T S A V T A L">V E R K S A M H E T S A V T A L</a></h4><p />

1 Bolagets verksamhet <br/>
      A. OAB ska endast ansvara för eller styra Bolagets verksamhet  i den utsträckning det är nödvändigt för att genomföra  omregleringen av apoteksmarknaden i enlighet med statens mål.  Bolaget ansvarar för att de åtaganden för  läkemedelsförsörjning m.m. som Bolaget har enligt detta  verksamhetsavtal och gällande författningar fullgörs. Bolaget  ska omedelbart underrätta staten om det finns risk för att  någon åtgärd kan komma att innebära att Bolaget handlar i  strid med för Bolaget gällande styrdokument eller annat  regelverk. <p />

Bestämmelserna i detta avtal ska i tillämpliga delar  tillämpas även av Bolagets dotterbolag.<br/>
      B. Bolaget ska, i enlighet med Läkemedelsverkets anvisningar,  använda den nationella symbol för öppenvårdsapotek som  Läkemedelsverket har tagit fram.<br/>
      C. Bolaget ska medverka till ett säkert och miljöanpassat  system för läkemedelsdestruktion avseende allmänhetens  läkemedelsavfall. <br/>
      D. Bolaget ska tillhandahålla dosdispensering i den  utsträckning som det efterfrågas. Dosdispenseringstjänsten  ska tillhandahållas alla öppenvårdsapotek på likvärdiga och  icke-diskriminerande villkor.<p />

2 Uppgifter som Bolaget ska utföra under en begränsad tid<p />

Bolaget åtar sig att under den begränsade tid som anges i  respektive punkt bedriva följande verksamheter.<br/>
      A. Bolaget ska, från och med den 1 juli 2009 och fram till  dess att av Tandvårds- och läkemedelsförmånsverket ("TLV")  beslutade föreskrifter om avgifter till Apotekens Service  Aktiebolag har trätt i kraft, betala sådana avgifter enligt  följande. <p />

Efter fakturering från Apotekens Service Aktiebolag ska  Bolaget betala en avgift om 2,21 kr för varje receptorderrad  som avser:<br/>
      a) ett receptförskrivet läkemedel för människor,<br/>
      b) en förskriven vara som avses i 18 § 1 lagen (2002:160) om  läkemedelsförmåner m.m.,<br/>
      c) en förskriven vara som avses i 18 § 2 eller 3 lagen om  läkemedelsförmåner m.m. och som ingår i läkemedelsförmånerna,  eller<br/>
      d) en förskriven vara som avses i 20 § lagen om  läkemedelsförmåner m.m. <p />

Med "receptorderrad" avses expedierat läkemedel eller annan  expedierad vara i en viss beredningsform, styrka, dos och  mängd.<p />

För läkemedel och andra varor som dosdispenserats ska Bolaget  till Apotekens Service Aktiebolag betala en avgift om 2,21 kr  per läkemedels- eller varuförpackning som förbrukats i  dosdispenseringen.<p />

Från den tidpunkt när av TLV beslutade föreskrifter om ovan  nämnda avgifter har trätt i kraft ska Bolaget istället betala  avgifter till Apotekens Service Aktiebolag i enlighet med de  av TLV beslutade föreskrifterna.<br/>
      B. Bolaget ska fram till den 1 oktober 2009 fortsätta att  driva Giftinformationscentralen. Bolaget ska fram till den  tidpunkten samverka med Läkemedelsverket för att organisera  en övergång av verksamheten i Giftinformationscentralen till  Läkemedelsverket. <br/>
      C. Bolaget ska fram till den 1 januari 2010 tillhandahålla  sådan receptblankett för särskilda läkemedel som har  fastställts av Läkemedelsverket. Blanketten ska  tillhandahållas i särskild nummerserie. Utlämnade blanketter  ska kunna härledas till namngiven receptutfärdare eller  ansvarig person på klinik eller dylikt. <br/>
      D. Bolaget ska fram till den 1 juli 2010 ha ett nationellt  ansvar för vaccinationsförsörjningen. Bolaget ska  upprätthålla god försörjning av viktigare vacciner, nämligen  sådana vacciner som ingår i Socialstyrelsens rekommendationer  eller sådana där internationella krav på vaccination finns.  Från och med den 1 juli 2010 ska Socialstyrelsen överta detta  ansvar för vaccinationsförsörjningen.<br/>
      E. Bolaget ska fram till den 1 juli 2010, efter rekvisition  från vårdgivare, tillhandahålla läkemedel avsedda att vid  behandlingstillfället lämnas ut i mindre antal doser för att  täcka patientens behov till dess att läkemedlet kan  expedieras från apotek (s.k. jourdoser). <br/>
      F. Bolaget ska fram till den 1 juli 2010 på affärsmässiga  grunder fullgöra uppgifter inom totalförsvarets  läkemedelsförsörjning. Därefter ska tjänsterna upphandlas av  Försvarsmakten och andra berörda myndigheter.<br/>
      G. Bolaget ska fram till den 1 juli 2010 fullgöra samma  uppgifter som de myndigheter som har ett ansvar enligt 18 §  förordningen (2006:942) om åtgärder för fredstida  krishantering och höjd beredskap. Föreskrifterna i nämnda  förordning som avser åtgärder vid och inför höjd beredskap  ska därvid äga tillämpning. Från och med den 1 juli 2010 ska  tjänsterna istället upphandlas av berörda myndigheter.<br/>
      H. Bolaget ska fram till den 1 juli 2010 fortsatt bedriva  forsknings- och utvecklingsarbete om läkemedelsanvändning och  apoteksverksamhet.<br/>
      I. Alla apoteksaktörer har ett gemensamt ansvar för att  tillhandahålla praktikplatser och för att ta fram lämpliga  rutiner för detta. Bolaget ska fram till den 1 juli 2010  samordna fördelningen av praktikplatser för studerande till  apotekare, receptarier och apotekstekniker samt för utländska  farmaceuter som behöver praktik för att komplettera för  svensk legitimation. Bolaget ska i samråd med övriga  intressenter, t.ex. övriga apotek, universitet och högskolor,  till den 1 mars 2010 ta fram förslag på hur detta kan lösas i  framtiden. <br/>
      J. De av Bolaget ägda särskilt utpekade apotek som före den 1  juli 2009 har hanterat beställningar av medicinska gaser ska  fram till den 1 juli 2011, i likhet med sådana apotek som har  förvärvats av andra aktörer, bistå övriga öppenvårdsapotek på  marknaden med kompetens om medicinska gaser. Andra  öppenvårdsapotek ska under denna övergångsperiod kunna  kontakta något av dessa apotek som då ska bidra med sin  kompetens vid hanteringen av medicinska gaser och tillbehör  till dessa. Tjänsten ska erbjudas alla öppenvårdsapotek på  likvärdiga och icke-diskriminerande villkor.<br/>
      K. Bolaget ska fram till den 1 juli 2012 bibehålla de apotek  som kvarstår i Bolagets ägo efter att den av OAB  administrerade försäljningsprocessen är avslutad. Inget av de  befintliga apoteken får under denna tidsperiod läggas ner  utan att från samma tidpunkt ersättas av något annat av  Bolaget ägt apotek på orten.<br/>
      L. Bolaget ska fram till den 1 juli 2012 behålla befintliga  apoteksombud i den utsträckning det behövs för att  upprätthålla en god läkemedelsförsörjning på orten. Mellan  Bolagets apotek och apoteksombud ska upprättas en skriftlig  överenskommelse för att säkerställa en säker förvaring, ett  säkert tillhandahållande av läkemedel och att detta sker så  att patientens integritetskydd bibehålls.<p />

Bolaget ansvarar för att varje apoteksombud inspekteras minst  en gång per år. När ombudet tillhandahåller receptbelagda  läkemedel som färdigställts på apotek ska uppgifter om  möjligheter till kontakt med apoteket för eventuella frågor  bifogas.<p />

Apoteksombudet har rätt att sälja ett begränsat antal  receptfria läkemedel som tillhandahålls av apoteket.  Sortimentet beslutas av Bolaget i samråd med den lokala  sjukvården.<br/>
      M. Under den tid Apoteket Produktion & Laboratorier AB 
("APL") kvarstår i Bolagets ägo åtar sig Bolaget att  säkerställa att APL efter förfrågan från öppenvårdsapotek  tillverkar och levererar förordnade extemporeläkemedel,  lagerberedningar och APL:s rikslicensläkemedel. Priset för  sådana läkemedel fastställs av TLV. Tjänsterna ska erbjudas  alla aktörer på likvärdiga och icke-diskriminerande villkor.<p />

3 Särredovisning<p />

Den ersättning som Bolaget erhåller från staten för särskilda  uppgifter som Bolaget utför får inte användas för att  finansiera eller på annat sätt stödja konkurrensutsatt  verksamhet. Sådan verksamhet ska därför särredovisas.<p />

4 Vissa pensionsutfästelser<p />

Bolaget har i tidigare avtal mellan parterna förbundit sig  att infria dels de pensionsutfästelser som grundar sig på  bestämmelser som före utgången av år 1970 utfärdats av Kungl.  Maj:t och som avser apoteksinnehavare och apoteksanställda  samt deras efterlevande, dels statens pensionsåtagande enligt  överenskommelsen den 17 september 1969 mellan staten och  Apotekarsocieteten. Dessa åtaganden ska ha fortsatt  giltighet. <p />

5 Upplysnings- och informationsplikt<p />

Bolaget ska på begäran lämna regeringen eller annan som  regeringen bestämmer de upplysningar och handlingar som  behövs för kontroll av att detta avtal följs. Bolaget ska  därvid medverka till erforderlig insyn i Bolagets redovisning  och redovisningsprinciper.<p />

6 Giltighetstid<p />

Detta avtal träder i kraft den 1 juli 2009 och ersätter  avtalet av den 13 mars 2008. Det nu träffade avtalet gäller  tills vidare med tre månaders ömsesidig uppsägningstid. Om  det är nödvändigt med anledning av beslut av riksdagen kan  avtalet i förtid sägas upp att upphöra vid den tidpunkt som  ett sådant riksdagsbeslut kan föranleda.<p />

7 Ändringar och tillägg<p />

Ändringar och tillägg till detta avtal ska för att bli  gällande vara skriftliga och undertecknade av bägge parter.<p />

Detta avtal är upprättat i två likalydande exemplar, varav  parterna tagit var sitt.<p />

<h4 name="Stockholm den 30 juni 2009"><a name="Stockholm den 30 juni 2009">Stockholm den 30 juni 2009</a></h4><p />

<pre>För staten			För Apoteket AB (publ)
</pre>

<pre>Lars Hedengran			Per Båtelson
</pre>

<pre>				Stefan Carlsson
</pre>
<p />


        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>