<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2009:956) om översvämningsrisker - SFS sfs-2009-956</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2009:956) om översvämningsrisker</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2009:956</span> •
                <span><strong>Utfärdad:</strong> 2009-10-08</span>
            </div>
        </header>

        <main class="law-content">
            <h2>Förordning (2009:956) om översvämningsrisker</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2009:956<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2009-10-08 <br />  


<b>Ändrad</b>:   
t.o.m. SFS 2025:1130<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2009:956">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2009:956">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Bestämmelserna i denna förordning syftar till att minska ogynnsamma följder av översvämningar för människors hälsa, miljön, kulturarvet och ekonomisk verksamhet.<p><a name="P1S2"></a></p><a class="paragraf" name="P2"><b>2 §</b></a>   I denna förordning avses med<br />
   1. avrinningsområde: detsamma som i 5 kap. miljöbalken,<br />
   2. delavrinningsområde, kustområde och internationellt  avrinningsdistrikt: detsamma som i 1 kap. 3 §  vattenförvaltningsförordningen (2004:660),<br />
   3. vattendistrikt: detsamma som i 5 kap. miljöbalken och 2  kap. vattenförvaltningsförordningen,<br />
   4. direktiv 2000/60/EG: Europaparlamentets och rådets  direktiv 2000/60/EG av den 23 oktober 2000 om upprättande av  en ram för gemenskapens åtgärder på vattenpolitikens område,  i lydelsen enligt kommissionens direktiv 2014/101/EU,<br />
   5. direktiv 2007/60/EG: Europaparlamentets och rådets  direktiv 2007/60/EG av den 23 oktober 2007 om bedömning och  hantering av översvämningsrisker, i den ursprungliga  lydelsen,<br />
   6. översvämning: tillfälligt täckande med vatten av mark som  normalt inte står under vatten, vilket inbegriper  översvämningar som härrör från sjöar, vattendrag, bergsforsar  och från havet i kustområden, däremot inte översvämningar  från avloppssystem,<br />
   7. översvämningsrisk: kombination av sannolikhet för  översvämning och möjliga ogynnsamma följder för människors  hälsa, miljön, kulturarvet och ekonomisk verksamhet i samband  med en översvämning,<br />
   8. översvämningar med medelhög sannolikhet: översvämningar  som sannolikt återkommer med minst 100 års intervall.<br />
Förordning (2019:5).<p><a name="P2S2"></a></p><a class="paragraf" name="P3"><b>3 §</b></a>   Arbetet enligt denna förordning ska, i den  utsträckning det är lämpligt, samordnas med arbetet enligt  vattenförvaltningsförordningen (2004:660).  Förordning (2019:5).<p><a name="P3S2"></a></p><h4 name="Preliminära bedömningar av översvämningsrisker"><a name="Preliminära bedömningar av översvämningsrisker">Preliminära bedömningar av översvämningsrisker</a></h4><p><a name="P3S3"></a></p><a class="paragraf" name="P4"><b>4 §</b></a>   Myndigheten för civilt försvar ska för varje  vattendistrikt göra en preliminär bedömning av  översvämningsrisker. En sådan bedömning ska innehålla  följande:<br />
   1. En karta över vattendistriktet med gränser för  avrinningsområden, delavrinningsområden och, om sådana finns,  kustområden. Topografi och markanvändning ska framgå av  kartan.<br />
   2. En redogörelse för tidigare inträffade översvämningar som  haft en allvarlig ogynnsam påverkan på människors hälsa,  miljön, kulturarvet och ekonomisk verksamhet, och där  sannolikheten för liknande framtida översvämningar fortfarande  är betydande. Redogörelsen ska innehålla en beskrivning av  översvämningarnas omfattning, deras avledningsvägar och en  bedömning av den ogynnsamma påverkan som de haft.<br />
   3. En redogörelse för tidigare inträffade betydande  översvämningar där sådana konsekvenser som beskrivs under 2  inte kunnat konstateras, men som ändå varit av en sådan art  att det kan förutses att liknande framtida händelser får  betydande ogynnsamma följder.<p><a name="P4S2"></a></p>

Finns det särskilda behov ska bedömningen också innehålla  framtida översvämningars möjliga ogynnsamma följder för  människors hälsa, miljön, kulturarvet och ekonomisk  verksamhet, så långt som möjligt med beaktande av aspekter  såsom topografi, vattendragens lägen och deras allmänna hydro-
logiska och geomorfologiska särdrag, effektiviteten hos  befintliga infrastrukturer konstruerade av människan för att  förhindra översvämningar, befolkningsområdenas lägen, områden  med ekonomisk verksamhet samt utvecklingen på lång sikt,  inklusive klimatförändringarnas påverkan på förekomsten av  översvämningar.<p><a name="P4S3"></a></p>

När det är fråga om ett internationellt avrinningsdistrikt ska  Myndigheten för civilt försvar utbyta relevant information med  den eller de myndigheter som har motsvarande uppgifter i  Finland eller Norge. Förordning (2025:1130).<p><a name="P4S4"></a></p><a class="paragraf" name="P5"><b>5 §</b></a>   Myndigheten för civilt försvar ska ha slutfört den  preliminära bedömningen av översvämningsrisker enligt 4 §  senast den 22 december 2011. Bedömningen ska ses över och vid  behov uppdateras senast den 22 december 2018. Därefter ska  översyn och uppdatering göras minst vart sjätte år. Vid en  sådan översyn ska klimatförändringarnas sannolika påverkan på  förekomsten av översvämningar beaktas. Förordning (2025:1130).<p><a name="P5S2"></a></p><a class="paragraf" name="P6"><b>6 §</b></a>   Myndigheten för civilt försvar ska, med utgångspunkt i den  preliminära bedömningen av översvämningsrisker enligt 4 §, för  varje vattendistrikt redovisa i vilka områden myndigheten  anser att betydande översvämningsrisker finns eller kan  förväntas uppstå.<p><a name="P6S2"></a></p>

Om ett område enligt första stycket gränsar till ett  vattendistrikt i Finland eller Norge ska Myndigheten för  civilt försvar samordna sitt arbete med den eller de  myndigheter som har motsvarande uppgifter i det landet.<br />
Förordning (2025:1130).<p><a name="P6S3"></a></p><h4 name="Kartor över översvämningshotade områden och över översvämningsrisker"><a name="Kartor över översvämningshotade områden och över översvämningsrisker">Kartor över översvämningshotade områden och över översvämningsrisker</a></h4><p><a name="P6S4"></a></p><a class="paragraf" name="P7"><b>7 §</b></a>   Myndigheten för civilt försvar ska för de områden som  redovisats i enlighet med 6 § första stycket utarbeta kartor  över översvämningshotade områden. Kartorna ska omfatta de  geografiska områden som kan komma att drabbas av<br />
   1. översvämningar som med låg sannolikhet förväntas inträffa,  eller som endast förväntas inträffa i extrema situationer,<br />
   2. översvämningar som med medelhög sannolikhet förväntas  inträffa, och <br />
   3. översvämningar som med hög sannolikhet förväntas inträffa,  om det är lämpligt att kartorna omfattar dessa områden.<p><a name="P7S2"></a></p>

I fråga om kustområden med tillräcklig skyddsnivå och områden  där översvämningen kommer från grundvattenkällor ska kartorna  begränsas till att omfatta de geografiska områden som avses i  första stycket 1.<p><a name="P7S3"></a></p>

Kartorna ska redovisa den förmodade översvämningens  utbredning, vattendjup eller vattennivå och, om det är  lämpligt, flödeshastighet eller relevant vattenflöde.<br />
Förordning (2025:1130).<p><a name="P7S4"></a></p><a class="paragraf" name="P8"><b>8 §</b></a>   Länsstyrelserna i Norrbottens, Västernorrlands,  Västmanlands, Kalmar och Västra Götalands län ska, inom det  vattendistrikt som respektive länsstyrelse i egenskap av  vattenmyndighet ansvarar för enligt 2 kap. 2 § förordningen 
(2004:660) om förvaltning av kvaliteten på vattenmiljön,  utarbeta kartor över översvämningsrisker för de områden som  redovisats i enlighet med 6 § första stycket.<p><a name="P8S2"></a></p>

Kartorna ska visa de möjliga ogynnsamma följderna i samband  med sådana översvämningar som redovisas enligt 7 § första  stycket 1-3. Av kartorna ska det framgå<br />
   1. hur många invånare som riskerar att drabbas,<br />
   2. vilka olika ekonomiska verksamheter som bedrivs inom det  område som riskerar att drabbas,<br />
   3. sådana verksamheter som avses i bilagan till förordningen 
(2004:989) om översyn av vissa miljöfarliga verksamheter och  som kan förorsaka oavsiktlig förorening vid översvämning och  sådana områden som har fastställts för skydd enligt  bestämmelser grundande på punkt 1 i, iii och v i bilaga IV  till direktiv 2000/60/EG och som kan drabbas, och<br />
   4. annan information som är användbar. Förordning (2017:875).<p><a name="P8S3"></a></p><a class="paragraf" name="P9"><b>9 §</b></a>   Om en karta enligt 7 eller 8 § berör ett område som delas med Finland eller Norge, ska den myndighet som utarbetar kartan utbyta information om arbetet med den eller de myndigheter som har motsvarande uppgift i det landet.<p><a name="P9S2"></a></p><a class="paragraf" name="P10"><b>10 §</b></a>   Kartorna enligt 7 och 8 §§ ska vara färdigställda senast den 22 december 2013. Kartorna ska ses över och vid behov uppdateras senast den 22 december 2019. Därefter ska översyn och uppdatering göras minst vart sjätte år.<p><a name="P10S2"></a></p><a class="paragraf" name="P11"><b>11 §</b></a>   Kartorna enligt 7 och 8 §§ och efterföljande  översyner av dessa enligt 10 § ska utarbetas så att den  information som de innehåller stämmer överens med relevant  information enligt 3 kap. 1 § vattenförvaltningsförordningen 
(2004:660). De ska även samordnas med de översyner som görs  enligt den bestämmelsen. Förordning (2019:5).<p><a name="P11S2"></a></p><h4 name="Riskhanteringsplaner"><a name="Riskhanteringsplaner">Riskhanteringsplaner</a></h4><p><a name="P11S3"></a></p><a class="paragraf" name="P12"><b>12 §</b></a>   Varje länsstyrelse ska, på grundval av de kartor som utarbetats enligt 7 och 8 §§, utarbeta en plan för hantering av översvämningsrisker (riskhanteringsplan). I planen ska ingå mål för hantering av översvämningsriskerna för de områden som redovisats i enlighet med 6 § första stycket. Vid fastställandet av målen ska länsstyrelsen särskilt beakta möjligheten att minska de möjliga ogynnsamma följderna av översvämning för människors hälsa, miljön, kulturarvet och ekonomisk verksamhet.<p><a name="P12S2"></a></p>

Planen ska behandla samtliga aspekter av hanteringen av översvämningsrisker. Särskild vikt ska läggas vid förebyggande arbete samt skydd och beredskap, inbegripet översvämningsprognoser och system för tidig varning. De olika avrinningsområdenas eller delavrinningsområdenas särdrag ska beaktas.<p><a name="P12S3"></a></p>

Planen får inte inbegripa åtgärder som genom sin omfattning eller sina konsekvenser avsevärt ökar risken för översvämning uppströms eller nedströms i Finland eller Norge i samma avrinningsområde eller delavrinningsområde, om inte de berörda länderna har samordnat dessa åtgärder och enats om en lösning.<p><a name="P12S4"></a></p><a class="paragraf" name="P13"><b>13 §</b></a>   Länsstyrelserna ska samordna de riskhanteringsplaner, som omfattar  vattendistrikt som i sin helhet ligger på svenskt territorium, på vattendistriktsnivå.<p><a name="P13S2"></a></p>

För de riskhanteringsplaner som rör ett internationellt avrinningsdistrikt ska de berörda länsstyrelserna säkerställa att en samordning sker med motsvarande riskhanteringsplaner i Norge eller Finland.<p><a name="P13S3"></a></p>

Riskhanteringsplanerna enligt andra stycket ska, när länsstyrelserna och de myndigheter som har motsvarande uppgifter i Norge eller Finland anser att det är lämpligt, kompletteras med mer detaljerade planer som samordnas på nivån för det internationella delavrinningsområdet.<p><a name="P13S4"></a></p><a class="paragraf" name="P14"><b>14 §</b></a>   Riskhanteringsplanerna ska vara färdigställda och offentliggjorda senast den 22 december 2015. Planerna ska ses över och vid behov uppdateras senast den 22 december 2021.<br />
Därefter ska översyn och uppdatering göras minst vart sjätte år. Vid sådan översyn ska klimatförändringarnas sannolika påverkan på förekomsten av översvämningar beaktas.<p><a name="P14S2"></a></p><a class="paragraf" name="P15"><b>15 §</b></a>   Riskhanteringsplanerna och de efterföljande  översynerna av dessa enligt 14 § ska utarbetas i samordning  med de översyner av förvaltningsplaner som görs enligt 5 kap. 
1 § vattenförvaltningsförordningen (2004:660).<br />
Förordning (2019:5).<p><a name="P15S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P15S3"></a></p><a class="paragraf" name="P16"><b>16 §</b></a>   Vid utarbetandet av bedömningar, redovisningar, kartor och riskhanteringsplaner enligt 4, 6, 7, 8 och 12 §§ ska de ansvariga myndigheterna samråda med andra myndigheter som berörs av arbetet.<p><a name="P16S2"></a></p>

De ansvariga myndigheterna ska bereda berörda kommuner och andra som är särskilt berörda möjlighet att inkomma med underlag och lämna synpunkter.<p><a name="P16S3"></a></p>

Länsstyrelserna ska genom offentliggörande av förslag till riskhanteringsplaner ge myndigheter, kommuner, organisationer, verksamhetsutövare, allmänhet och övriga som berörs tillfälle att under minst två månader lämna synpunkter på planerna. Detta gäller även vid översyn och uppdatering av riskhanteringsplanerna.<p><a name="P16S4"></a></p><a class="paragraf" name="P17"><b>17 §</b></a>   Den preliminära bedömningen av översvämningsrisker enligt 4 §, kartorna över översvämningshotade områden och över översvämningsrisker  enligt 7 och 8 §§ samt riskhanteringsplanerna enligt 12 § ska snarast efter färdigställande offentliggöras av den myndighet som ansvarat för utarbetandet.<p><a name="P17S2"></a></p><a class="paragraf" name="P18"><b>18 §</b></a>   Myndigheten för civilt försvar får meddela närmare  föreskrifter om vilka uppgifter som länsstyrelsen ska  tillhandahålla myndigheten för att den ska kunna utföra sina  uppgifter enligt 4 § första stycket 2 och 3 samt vad kartorna  enligt 8 § ska innehålla och hur de ska vara utformade.<p><a name="P18S2"></a></p>

Myndigheten för civilt försvar får meddela föreskrifter om vad  riskhanteringsplanerna enligt 12 § ska innehålla och hur de  ska vara utformade. Förordning (2025:1130).<p><a name="P18S3"></a></p><a class="paragraf" name="P19"><b>19 §</b></a>   Om Myndigheten för civilt försvar finner att en fråga som  har konsekvenser för hantering av risken för översvämning även  berör Finland eller Norge på sätt som avses i artikel 8.5 i  direktiv 2007/60/EG, ska myndigheten underrätta regeringen om  detta. Myndigheten ska samtidigt lämna förslag på hur frågan  bör lösas.<p><a name="P19S2"></a></p>

En länsstyrelse som uppmärksammar en fråga enligt första  stycket ska underrätta Myndigheten för civilt försvar om  denna. Förordning (2025:1130).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>