<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2010:1062) med instruktion för Myndigheten för press, radio och tv - SFS sfs-2010-1062</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2010:1062) med instruktion för Myndigheten för press, radio och tv</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2010:1062</span> •
                <span><strong>Utfärdad:</strong> 2010-07-01</span>
            </div>
        </header>

        <main class="law-content">
            <h2>Förordning (2010:1062) med instruktion för Myndigheten för press, radio och tv</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:1062<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
2010-07-01 <br />  


<b>Ändrad</b>:   
t.o.m. SFS 2020:718<br />  

<b>Upphävd</b>: 
2020-12-01<br />

<b>Författningen har upphävts genom</b>: 
SFS 2020:879<br />


<b>Ändringsregister</b>:   
<a href="http://rkrattsbaser.gov.se/sfsr?bet=2010:1062">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:1062">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Myndigheten för press, radio och tv ska verka för  yttrandefrihet inom sitt verksamhetsområde och främja  möjligheterna till mångfald och tillgänglighet inom press,  radio och tv. <p><a name="P1S2"></a></p>

Myndigheten ska även följa och analysera utvecklingen inom  medieområdet och sprida kunskap om den till allmänheten. <p><a name="P1S3"></a></p>

Myndigheten har vidare till uppgift att besluta om mediestöd,  presstöd, tillstånd, avgifter och registrering samt utöva  tillsyn i frågor som rör tv-sändningar, beställ-tv, sökbar  text-tv och ljudradiosändningar i de fall uppgifterna inte  ligger på regeringen eller någon annan myndighet. <p><a name="P1S4"></a></p>

Myndigheten ska också besluta i frågor om utgivningsbevis  enligt 1 kap. 5 § yttrandefrihetsgrundlagen.<br />
Förordning (2018:2055).<p><a name="P1S5"></a></p><a class="paragraf" name="P2"><b>2 §</b></a>   Myndigheten ska särskilt<br />
   1. pröva frågor om<br />
      a) tillstånd enligt radio- och tv-lagen (2010:696) att sända  tv eller sökbar text-tv och om överlåtelse av sådana  tillstånd,<br />
      b) tillstånd enligt radio- och tv-lagen att sända närradio,  att det samtidigt får sändas mer än ett närradioprogram i en  kommun, större sändningsområden för närradio än en kommun,  fastställande av sändningstider för närradio om  tillståndshavarna inte kan enas om fördelning av sändningstid  eller om en tillståndshavare begär att myndigheten ska  fastställa sändningsschemat i dess helhet och att en  sändningstid för närradio inte får användas av någon annan  under en tid av högst tre månader om en innehavare av ett  tillstånd, som har fått ett föreläggande enligt radio- och tv-
lagen, avstår sändningstid eller avsäger sig sitt  sändningstillstånd,<br />
      c) tillstånd enligt radio- och tv-lagen att sända kommersiell  radio, överlåtelse av sådana tillstånd och sändningsområdenas  omfattning för analog kommersiell radio, och<br />
      d) tillstånd enligt radio- och tv-lagen att sända ljudradio,  som inte är kommersiell radio eller närradio, under en  begränsad tid, <br />
   2. upprätta och föra register enligt radio- och tv-lagen, över  dem som bedriver en sändningsverksamhet som omfattas av lagen  och över satellitentreprenörer och godkänna  sändningsbeteckningar enligt lagen,<br />
   3. utöva tillsyn enligt radio- och tv-lagen och över  verksamhet enligt 1 kap. 4 § yttrandefrihetsgrundlagen om det  finns utgivningsbevis för verksamheten och utöva tillsyn  enligt förordningen (1998:32) om standarder för sändning av  radio- och tv-signaler, <br />
   4. pröva frågor om återkallelse och ändring av tillstånd att  sända tv, sökbar text-tv, närradio och kommersiell radio, <br />
   5. besluta enligt radio- och tv-lagen om krav på  tillgänglighet för personer med funktionsnedsättning i fråga  om tv-sändningar, beställ-tv och sökbar text-tv, <br />
   6. förordna lokala kabelsändarorganisationer enligt radio- och  tv-lagen och besluta om återkallelse av sådana förordnanden  samt besluta om undantag från nätinnehavares skyldigheter  enligt lagen, <br />
   7. handlägga frågor om ledigt sändningsutrymme att sända  kommersiell radio enligt 13 kap. 6 och 24 §§ radio- och tv-
lagen, och<br />
   8. pröva frågor om stöd enligt presstödsförordningen 
(1990:524), mediestödsförordningen (2018:2053) och  förordningen (2020:716) om statligt stöd för utgivning av  tryckta allmänna nyhetstidningar med anledning av  spridningen av sjukdomen covid-19. Förordning (2020:718).<p><a name="P2S2"></a></p><a class="paragraf" name="P3"><b>3 §</b></a>   Myndigheten ska även <br />
   1. pröva frågor om utgivningsbevis enligt 1 kap. 5 och 6 §§  yttrandefrihetsgrundlagen och föra register över verksamhet  enligt samma paragrafer, <br />
   2. upprätta och föra register över utgivare enligt lagen 
(1991:1559) med föreskrifter på tryckfrihetsförordningens och  yttrandefrihetsgrundlagens områden, <br />
   3. handlägga frågor om särskild avgift, sändningsavgift och  avgifter enligt övergångsbestämmelserna till radio- och tv-
lagen (2010:696), <br />
   4. samarbeta enligt 16 kap. 15 och 16 §§ radio- och tv-lagen  med behöriga myndigheter i andra EES-stater i fråga om  överträdelser av vissa bestämmelser i allmänhetens intresse, <br />
   5. följa innehållet i utländska ljudradio- och tv-sändningar  som riktas mot den svenska allmänheten, <br />
   6. publicera statistik och annan information om ägande- och  branschstruktur, teknik, innehåll och ekonomiska förhållanden  inom medieområdet,<br />
   7. tillhandahålla uppgifter om dagstidningars spridning enligt  kungörandeförordningen (1977:827), <br />
   8. årligen rapportera till regeringen om den ekonomiska  utvecklingen för olika tidningsgrupper, förändringar i  tidningsägandet, utvecklingen av och förutsättningarna för  tidningsdistributionen samt övriga väsentliga förändringar  inom dagspressen, <br />
   9. handlägga frågor om europeiska produktioner i tv-sändningar  och beställ-tv, och <br />
   10. sprida information om gällande regler och beslut av större  vikt eller principiell betydelse till berörda aktörer och till  allmänheten. <p><a name="P3S2"></a></p>

Myndigheten har också uppgifter enligt <br />
   1. förordningen (1998:32) om standarder för sändning av radio-  och tv-signaler,<br />
   2. förordningen (2010:1059) med bemyndigande för Myndigheten  för press, radio och tv att meddela vissa  verkställighetsföreskrifter, och<br />
   3. förordningen (2019:1256) om uppgifter för Myndigheten för  press, radio och tv vid förhandsprövning av tjänster hos  public service-företagen. Förordning (2019:1257).<p><a name="P3S3"></a></p><a class="paragraf" name="P4"><b>4 §</b></a>   Myndigheten ska ha ett jämställdhets- och mångfaldsperspektiv i sin verksamhet.<p><a name="P4S2"></a></p><h4 name="Samverkan"><a name="Samverkan">Samverkan</a></h4><p><a name="P4S3"></a></p><a class="paragraf" name="P5"><b>5 §</b></a>   Myndigheten ska inför beslut om tillstånd att sända tv, sökbar text-tv och kommersiell radio samråda med Konkurrensverket och Post- och telestyrelsen i konkurrensfrågor. Myndigheten ska även samråda med Post- och telestyrelsen i frågor om sändningsstandarder.<p><a name="P5S2"></a></p><a class="paragraf" name="P6"><b>6 §</b></a>   Myndigheten ska samverka med Myndigheten för tillgängliga medier och Statens medieråd när det gäller uppgiften att följa och analysera utvecklingen inom medieområdet.<p><a name="P6S2"></a></p>

Myndigheten ska i frågor om ägande- och branschstruktur även samarbeta med Nordiskt informationscenter för medie- och kommunikationsforskning (Nordicom) vid Göteborgs universitet. Förordning (2015:302).<p><a name="P6S3"></a></p><a class="paragraf" name="P7"><b>7 §</b></a>   Internationellt utbyte och erfarenhetsutbyte med andra svenska myndigheter ska också finnas i myndighetens verksamhet.<p><a name="P7S2"></a></p><h4 name="Ledning"><a name="Ledning">Ledning</a></h4><p><a name="P7S3"></a></p><a class="paragraf" name="P8"><b>8 §</b></a>   Myndigheten leds av en myndighetschef.<p><a name="P8S2"></a></p><a class="paragraf" name="P9"><b>9 §</b></a>   Vid myndigheten ska det finnas ett insynsråd som består av högst fem ledamöter.<p><a name="P9S2"></a></p><h4 name="Granskningsnämnden för radio och tv"><a name="Granskningsnämnden för radio och tv">Granskningsnämnden för radio och tv</a></h4><p><a name="P9S3"></a></p><a class="paragraf" name="P10"><b>10 §</b></a>   Inom myndigheten finns ett särskilt beslutsorgan som benämns granskningsnämnden för radio och tv.<p><a name="P10S2"></a></p>

Bestämmelser om nämndens sammansättning och beslutförhet finns i 16 kap. 14 § radio- och tv-lagen (2010:696).<p><a name="P10S3"></a></p><a class="paragraf" name="P11"><b>11 §</b></a>   Granskningsnämnden för radio och tv övervakar enligt radio- och tv-lagen (2010:696) genom granskning i efterhand om program som har sänts i tv eller ljudradio eller tillhandahållits i beställ-tv står i överensstämmelse med radio- och tv-lagen och de programrelaterade villkor som kan gälla för tjänsterna. Nämnden övervakar även efterlevnaden av bestämmelserna om tillgänglighet i 5 kap. 12 § radio- och tv-
lagen om beslutet har meddelats av regeringen.<p><a name="P11S2"></a></p><a class="paragraf" name="P12"><b>12 §</b></a>   Granskningsnämnden för radio och tv granskar program efter anmälan eller på initiativ av myndigheten.<p><a name="P12S2"></a></p><a class="paragraf" name="P13"><b>13 §</b></a>   Granskningen efter anmälan ska främst avse de anmälningar vars prövning bidrar till effektiv kontroll och en god efterlevnad av radio- och tv-lagen (2010:696) och de programrelaterade villkor som kan gälla för tjänsterna.<p><a name="P13S2"></a></p>

Granskningsnämnden för radio och tv ska alltid pröva anmälningar som berör en enskilds personliga intressen, liknande intressen för företag eller frågor av principiell betydelse.<p><a name="P13S3"></a></p><a class="paragraf" name="P14"><b>14 §</b></a>   Med granskningsärende avses i denna förordning ett ärende i vilket granskningsnämnden för radio och tv prövar om den som ansvarar för sändningen har fullgjort sina skyldigheter enligt radio- och tv-lagen (2010:696) eller de programrelaterade villkor som kan gälla för sändningen.<p><a name="P14S2"></a></p><a class="paragraf" name="P15"><b>15 §</b></a>   Om en anmälan har kommit in till myndigheten senare än tre månader efter det att programmet sändes, ska granskningsnämnden för radio och tv endast granska programmet om det finns särskilda skäl.<p><a name="P15S2"></a></p><a class="paragraf" name="P16"><b>16 §</b></a>   Granskningsnämnden för radio och tv får endast pröva frågor om intrång i en enskilds privatliv om den enskilde skriftligen medger det.<p><a name="P16S2"></a></p><a class="paragraf" name="P17"><b>17 §</b></a>   Granskningsnämnden för radio och tv får begära in yttranden i granskningsärenden.<p><a name="P17S2"></a></p><a class="paragraf" name="P18"><b>18 §</b></a>   Besluten i granskningsärenden ska sändas till den som  ansvarar för sändningen. Förordning (2017:269).<p><a name="P18S2"></a></p><a class="paragraf" name="P19"><b>19 §</b></a>   Myndigheten får i arbetsordningen meddela föreskrifter om eller i enskilda fall besluta att granskningsärenden som prövas av ordföranden eller en vice ordförande får avgöras utan föredragning.<p><a name="P19S2"></a></p><a class="paragraf" name="P20"><b>20 §</b></a>   Granskningsnämnden för radio och tv bedömer årligen i efterhand, utifrån redovisningar från Sveriges Television AB, Sveriges Radio AB och Sveriges Utbildningsradio AB, om bolagen har uppfyllt sina uppdrag enligt villkor i sändningstillstånden, anslagsvillkoren och andra beslut av regeringen som meddelats med stöd av radio- och tv-lagen
(2010:696). Förordning (2013:1014).<p><a name="P20S2"></a></p><a class="paragraf" name="P21"><b>21 §</b></a>   Granskningsnämnden för radio och tv ansvarar för sina beslut.<p><a name="P21S2"></a></p>

Granskningsnämnden för radio och tv ansvarar för sin verksamhet inför myndighetens ledning. Förordning (2015:302).<p><a name="P21S3"></a></p><a class="paragraf" name="P22"><b>22 §</b></a>   Myndighetens ledning ansvarar inför regeringen för att granskningsnämnden för radio och tv tilldelas resurser för sin verksamhet och för att verksamheten bedrivs författningsenligt och effektivt och redovisas på ett tillförlitligt sätt. Förordning (2015:302).<p><a name="P22S2"></a></p><h4 name="Mediestödsnämnden"><a name="Mediestödsnämnden">Mediestödsnämnden</a></h4><p><a name="P22S3"></a></p><a class="paragraf" name="P22a"><b>22 a §</b></a>   Inom myndigheten finns ett särskilt beslutsorgan som  benämns mediestödsnämnden. Mediestödsnämnden har de uppgifter  som framgår av presstödsförordningen (1990:524),  mediestödsförordningen (2018:2053) och förordningen (2020:716)  om statligt stöd för utgivning av tryckta allmänna  nyhetstidningar med anledning av spridningen av sjukdomen  covid-19. Förordning (2020:718).<p><a name="P22aS2"></a></p><a class="paragraf" name="P22b"><b>22 b §</b></a>   Mediestödsnämnden består av en ordförande, en vice  ordförande och högst tolv andra ledamöter. Ordföranden och  vice ordföranden ska vara eller ha varit ordinarie domare. <p><a name="P22bS2"></a></p>

Mediestödsnämnden är beslutsför när ordföranden och minst  hälften av de andra ledamöterna är närvarande. <p><a name="P22bS3"></a></p>

Om ett ärende är så brådskande att mediestödsnämnden inte  hinner sammanträda för att behandla det, får ärendet avgöras  genom kontakter mellan ordföranden och de andra ledamöterna.  Om inte heller detta hinns med eller är lämpligt, får  ordföranden ensam avgöra ärendet. Ett sådant beslut ska  anmälas vid nästa sammanträde med nämnden.<br />
Förordning (2018:1730).<p><a name="P22bS4"></a></p><a class="paragraf" name="P22c"><b>22 c §</b></a>   Mediestödsnämnden ansvarar för sina beslut. <p><a name="P22cS2"></a></p>

Mediestödsnämnden ansvarar för sin verksamhet inför  myndighetens ledning. Förordning (2018:1730).<p><a name="P22cS3"></a></p><a class="paragraf" name="P22d"><b>22 d §</b></a>   Myndighetens ledning ansvarar inför regeringen för  att mediestödsnämnden tilldelas resurser för sin verksamhet  och för att verksamheten bedrivs författningsenligt och  effektivt och redovisas på ett tillförlitligt sätt.<br />
Förordning (2018:1730).<p><a name="P22dS2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P22dS3"></a></p><a class="paragraf" name="P23"><b>23 §</b></a>   Generaldirektören är myndighetschef.<p><a name="P23S2"></a></p><a class="paragraf" name="P24"><b>24 §</b></a>   Regeringen utser för en bestämd tid ordförande, två  vice ordförande samt andra ledamöter och ersättare i  granskningsnämnden för radio och tv. <p><a name="P24S2"></a></p>

Regeringen utser för en bestämd tid ordförande, vice  ordförande samt andra ledamöter i mediestödsnämnden.<br />
Förordning (2018:1730).<p><a name="P24S3"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P24S4"></a></p><a class="paragraf" name="P25"><b>25 §</b></a>   Följande bestämmelse i myndighetsförordningen (2007:515)
ska inte tillämpas på myndigheten i fråga om de ärenden som beslutas av granskningsnämnden för radio och tv:<p><a name="P25S2"></a></p>

29 § om ärendeförteckning.<p><a name="P25S3"></a></p><h4 name="Avgifter"><a name="Avgifter">Avgifter</a></h4><p><a name="P25S4"></a></p><a class="paragraf" name="P26"><b>26 §</b></a>   Med stöd av förordningen (2002:916) om avgifter i vissa yttrandefrihetsärenden ska myndigheten ta ut en avgift för ansökningar om utgivningsbevis. Myndigheten ska disponera avgifterna. Avgifterna ska täcka de direkta utgifterna för verksamheten när det gäller utgivningsbevis.<br />
Förordning (2011:1557).<p><a name="P26S2"></a></p><a class="paragraf" name="P27"><b>27 §</b></a>   Myndigheten får enligt 4 kap. 17 § och 13 kap. 25 §  radio- och tv-lagen (2010:696) ta ut en avgift av den som hos  myndigheten ansöker om tillstånd att sända tv, sökbar text-tv  eller digital kommersiell radio samt av den som ansöker om  medgivande till överlåtelse av ett sådant tillstånd. <p><a name="P27S2"></a></p>

En avgift får tas ut med<br />
   - 45 000 kronor för varje sökt programtjänst vid ansökan om  tillstånd, och<br />
   - 25 000 kronor för ansökan om medgivande till överlåtelse av  tillstånd.<p><a name="P27S3"></a></p>

Avgiften för en ansökan om tillstånd att sända tv, sökbar  text-tv och kommersiell digital radio samt avgiften för en  ansökan om medgivande till överlåtelse av ett sådant tillstånd  ska betalas in till myndigheten inom den tid som myndigheten  bestämmer.<p><a name="P27S4"></a></p>

Myndigheten ska disponera avgifterna.<br />
Förordning (2019:488).
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>