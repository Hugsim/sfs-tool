<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2010:1080) med instruktion för Styrelsen för internationellt utvecklingssamarbete (Sida) - SFS sfs-2010-1080</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2010:1080) med instruktion för Styrelsen för internationellt utvecklingssamarbete (Sida)</h1>
            <div class="meta-info">
                <span><strong>SFS:</strong> 2010:1080</span> •
                <span><strong>Utfärdad:</strong> 2010-07-22</span>
            </div>
        </header>

        <main class="law-content">
            <h2>Förordning (2010:1080) med instruktion för Styrelsen för internationellt utvecklingssamarbete (Sida)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:1080<br />

<b>Departement/myndighet</b>:   
Utrikesdepartementet <br />  

<b>Utfärdad</b>:   
2010-07-22 <br />  


<b>Ändrad</b>:   
t.o.m. SFS 2022:234<br />  

<b>Upphävd</b>: 
2025-05-15<br />

<b>Författningen har upphävts genom</b>: 
SFS 2025:269<br />


<b>Ändringsregister</b>:   
<a href="http://rkrattsbaser.gov.se/sfsr?bet=2010:1080">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:1080">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Styrelsen för internationellt utvecklingssamarbete (Sida)  har i uppgift att bidra till att uppfylla målet för det  internationella biståndet, som en del i uppgiften att  genomföra Sveriges politik för global utveckling och Agenda 
2030 som Förenta nationernas (FN) medlemsstater antagit.  Myndigheten ska genom ekonomiska bidrag, på de sätt som  framgår av 2-5 §§ och i enlighet med av regeringen beslutade  strategier inom svenskt utvecklingssamarbete och humanitärt  bistånd stödja verksamheter som kan bidra till att uppnå detta  mål. Förordning (2022:234).<p><a name="P1S2"></a></p><a class="paragraf" name="P2"><b>2 §</b></a>   Myndighetens verksamhet ska utgå från <br />
   - ett rättighetsperspektiv och fattiga människors perspektiv  på utveckling,<br />
   - ett integrerat klimat- och miljöperspektiv, <br />
   - ett integrerat jämställdhetsperspektiv som inkluderar en  analys av kvinnors och flickors respektive mäns och pojkars  situation, och <br />
   - ett integrerat konfliktperspektiv i utvecklingssamarbetet.<p><a name="P2S2"></a></p>

Vidare ska myndigheten i sin verksamhet<br />
   1. utgå från rättsstatens principer,<br />
   2. bidra till genomförandet av regeringens internationella  åtaganden rörande principerna för effektivt bistånd och  utvecklingssamarbete, <br />
   3. verka för ett effektivt bistånd bland annat genom dialog,  katalytiska insatser, innovativa samverkans- och  finansieringsformer samt genom att komplettera och underlätta  för andra finansiella flöden som bidrar till  fattigdomsbekämpning och global hållbar utveckling,<br />
   4. beakta vikten av offentliga institutioner som bygger på  demokratiska principer för långsiktiga resultat,<br />
   5. vidta åtgärder för att motverka oegentligheter och  korruption,<br />
   6. bedöma och följa upp risker både på insats- och  strateginivå samt hantera riskerna i dialog med partner, och<br />
   7. tillvarata kunskap från såväl egna som externa  uppföljningar och utvärderingar vid genomförande av  utvecklingssamarbete. Förordning (2022:234).<p><a name="P2S3"></a></p><a class="paragraf" name="P3"><b>3 §</b></a>   Myndigheten ska <br />
   1. bistå regeringen med expertstöd, och de underlag som är  nödvändiga för regeringens utformning av biståndspolitiken och  för genomförandet av det bilaterala och multilaterala  utvecklingssamarbetet, humanitära biståndet och EU-biståndet, <br />
   2. i genomförandet av strategierna inom svenskt  utvecklingssamarbete och humanitärt bistånd varje år lämna  strategirapporter till Regeringskansliet 
(Utrikesdepartementet) samt under det sista året i en  strategiperiod lämna fördjupade strategirapporter, <br />
   3. bistå aktörer som bedriver uppföljning och utvärdering inom  myndighetens verksamhetsområde,<br />
   4. sammanställa och till Regeringskansliet 
(Utrikesdepartementet) och OECD:s biståndskommitté (DAC)  rapportera statistik enligt direktiv från DAC,<br />
   5. verka för öppenhet och insyn i det internationella  biståndet och i samarbetsländerna, aktivt och på elektronisk  väg tillgängliggöra information om sin verksamhet, samordna  genomförandet av transparensgarantin i det svenska biståndet,  inklusive stödja övriga berörda aktörer i detta arbete samt  ansvara för informationstjänsten openaid.se,<br />
   6. vid myndighetens utbildningscenter i Härnösand anordna  utbildning och kompetensutveckling för myndighetens  samarbetspartner inom utvecklingssamarbetet, <br />
   7. vara nationell kontaktpunkt för myndighetssamarbetet  Twinning och Technical Assistance Information Exchange (TAIEX)  finansierat genom EU:s biståndsbudget,<br />
   8. inom ramen för samarbete inom Östersjöregionen ansvara för  delar av samarbetet med Ryssland inom miljöområdet, genom att  bl.a. bidra till finansiering av insatser i anslutning till  investeringsprojekt genom internationella finansiella  institutioner (IFI), samt ansvara för samarbete inom området  demokrati och mänskliga rättigheter,<br />
   9. när det gäller vissa medel för anslagsposter under  utgiftsområde 7 Internationellt bistånd som regeringen eller  Regeringskansliet beslutar om, för Regeringskansliets räkning  utföra vissa administrativa kontrollmoment vid  bidragshantering, praktiskt hantera utbetalningar,  återbetalningar och återkrav samt svara för en effektiv  valutahantering,<br />
   10. inom sitt verksamhetsområde verka för att det  generationsmål för miljöarbetet och de miljökvalitetsmål som  riksdagen har fastställt nås och vid behov föreslå åtgärder  för miljöarbetets utveckling,<br />
   11. i fråga om sitt miljöarbete rapportera till  Naturvårdsverket och samråda med myndigheten om vilken  rapportering som behövs, och<br />
   12. ansvara för redovisning av ägarandelar i Internationella  återuppbyggnads- och utvecklingsbanken, Asiatiska  utvecklingsbanken, Afrikanska utvecklingsbanken,  Interamerikanska utvecklingsbanken, Internationella  finansbolaget, Multilaterala investeringsorganet och  Interamerikanska investeringsbolaget. Förordning (2022:234).<p><a name="P3S2"></a></p><a class="paragraf" name="P4"><b>4 §</b></a>   Myndigheten får<br />
   1. i mån av tillgång på medel besluta om och betala ut bidrag  eller annan finansiering,<br />
   2. ingå och säga upp avtal om närmare villkor för samarbetet  med samarbetsländer (proceduravtal),<br />
   3. efter överenskommelse med en avtalsslutande part omfördela  medel mellan olika avtal om bidrag eller annan finansiering  till stöd för verksamhet med andra stater, internationella och  multilaterala organisationer, organisationer i det civila  samhället, svenska myndigheter samt andra relevanta aktörer 
(insatsavtal),<br />
   4. anpassa samarbetsavtal med länder så att de motsvarar en  strategis giltighetsperiod,<br />
   5. ingå, förlänga och säga upp avtal enligt 4 a och 4 b §§ som  myndigheten har rätt att besluta om, om avtalet inte kräver  riksdagens eller utrikesnämndens medverkan,<br />
   6. uppdra åt en utlandsmyndighet där Sverige bedriver  bilateralt utvecklingssamarbete att på myndighetens vägnar  underteckna avtal,<br />
   7. överlämna åt en utlandsmyndighet där Sverige bedriver  bilateralt utvecklingssamarbete, eller åt en annan myndighet,  att på myndighetens vägnar avgöra ärenden som inte behöver  prövas av generaldirektören eller personalansvarsnämnden,<br />
   8. begära att en utlandsmyndighet där Sverige bedriver  bilateralt utvecklingssamarbete ska vidta de åtgärder som  följer av avtal mellan Sverige och samarbetslandet i fråga  eller som i övrigt faller inom myndighetens behörighetsområde  enligt denna förordning, och<br />
   9. begära att en utlandsmyndighet där Sverige bedriver  bilateralt utvecklingssamarbete, eller där Sverige bidrar med  humanitärt bistånd, lämnar sådan information som behövs för  myndighetens verksamhet. Förordning (2022:234).<p><a name="P4S2"></a></p><a class="paragraf" name="P4a"><b>4 a §</b></a>   Myndigheten får utnyttja möjligheter till samverkan med  andra givarländer, EU samt internationella och multilaterala  organisationer, varvid myndigheten får låta en samverkanspart  svara för beredning, genomförande och uppföljning av svenska  biståndsinsatser om detta inte innefattar myndighetsutövning,  samt själv åta sig motsvarande uppgifter. Om myndigheten  planerar att ingå, förlänga eller säga upp ett avtal som är av  särskild betydelse för Sveriges förhållande till en annan stat  eller till en internationell organisation ska myndigheten så  tidigt som möjligt informera Regeringskansliet 
(Utrikesdepartementet). Förordning (2022:234).<p><a name="P4aS2"></a></p><a class="paragraf" name="P4b"><b>4 b §</b></a>   Myndigheten får ingå, förlänga och säga upp insatsavtal  varvid avtalen ska innehålla bestämmelser som reglerar  uppföljning, utvärdering och revision. Om myndigheten planerar  att ingå, förlänga eller säga upp ett insatsavtal som är av  särskild betydelse för Sveriges förhållande till en annan stat  eller till en internationell organisation, ska myndigheten så  tidigt som möjligt informera Regeringskansliet 
(Utrikesdepartementet). <p><a name="P4bS2"></a></p>

En organisation som beviljas bidrag ska förpliktas att på  begäran ge Riksrevisionen tillfälle att granska hur bidrag  används och lämna de uppgifter som behövs för granskningen.  Granskning av en verksamhet eller ett verksamhetsområde med  ett annat land eller en mellanstatlig organisation som  huvudman ska göras enligt avtal. Förordning (2022:234).<p><a name="P4bS3"></a></p><a class="paragraf" name="P4c"><b>4 c §</b></a>   Myndigheten ska se till att beslut enligt 4 a § eller  ett insatsavtal enligt 4 b § om nya ekonomiska åtaganden i  utländska fonder, bolag och andra icke-statliga eller  mellanstatliga institutioner som används för att kanalisera  bistånd, är i enlighet med internationella normer och  principer för ansvarsfulla investeringar och inom sunda och  tydliga bolagsstrukturer som inte bidrar till  skatteundandragande, penningtvätt eller finansiering av  terrorism. Myndigheten ska säkerställa att myndighetens  verksamhet bedrivs i enlighet med OECD:s riktlinjer för  multinationella företag, principerna i FN:s Global Compact och  FN:s principer för företag och mänskliga rättigheter.  Myndigheten ska inte medverka i ekonomiska åtaganden via  intermediära jurisdiktioner som har prövats inom ramen för  OECD:s Global Forum Peer Review Process och som då inte har  godkänts i fas 1 eller som har bedömts som partially compliant  eller non compliant i fas 2. Förordning (2022:234).<p><a name="P4cS2"></a></p><h4 name="Samverkan"><a name="Samverkan">Samverkan</a></h4><p><a name="P4cS3"></a></p><a class="paragraf" name="P5"><b>5 §</b></a>   Myndigheten ska inom sitt verksamhetsområde särskilt  samverka med<br />
   1. statliga myndigheter och andra offentliga aktörer i syfte  att skaffa och tillvarata sakkunskap och förvaltningskompetens  i genomförandet av internationellt utvecklingssamarbete,  exempelvis genom biståndsfinansierad tjänsteexport, och<br />
   2. andra aktörer, såsom organisationer i det civila samhället,  fackliga organisationer, näringslivet, akademiska  institutioner och institut som kan bidra till att uppfylla  regeringens mål för det internationella biståndet och bidra  till utveckling av genomförandet av utvecklingssamarbetet.<br />
Förordning (2022:234).<p><a name="P5S2"></a></p><h4 name="Ledning"><a name="Ledning">Ledning</a></h4><p><a name="P5S3"></a></p><a class="paragraf" name="P6"><b>6 §</b></a>   Myndigheten leds av en styrelse.<p><a name="P6S2"></a></p><a class="paragraf" name="P7"><b>7 §</b></a>   Styrelsen består av högst nio ledamöter.<br />
Förordning (2015:378).<p><a name="P7S2"></a></p><a class="paragraf" name="P8"><b>8 §</b></a>   Har upphävts genom förordning (2015:378).<p><a name="P8S2"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P8S3"></a></p><a class="paragraf" name="P9"><b>9 §</b></a>   Vid myndigheten ska det finnas ett rådgivande organ för forskningssamarbete som ska ge råd i ärenden om<br />
   1. stöd till uppbyggande av forskningskapacitet i samarbetsländer, och<br />
   2. stöd till internationella forskningsprogram.<br />
Förordning (2015:378).<p><a name="P9S2"></a></p><a class="paragraf" name="P10"><b>10 §</b></a>   Det rådgivande organet för forskningssamarbete består av högst nio ledamöter.<p><a name="P10S2"></a></p><a class="paragraf" name="P11"><b>11 §</b></a>   Ordföranden och ledamöterna i det rådgivande organet för forskningssamarbete utses av regeringen för en bestämd tid.<p><a name="P11S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P11S3"></a></p><a class="paragraf" name="P12"><b>12 §</b></a>   Generaldirektören är myndighetschef.<p><a name="P12S2"></a></p><a class="paragraf" name="P13"><b>13 §</b></a>   Myndigheten får efter samråd med Regeringskansliet 
(Utrikesdepartementet) besluta att en anställd hos myndigheten  ska vara placerad vid en utlandsmyndighet där Sverige bedriver  bilateralt utvecklingssamarbete. Chefen för utlandsmyndigheten  ansvarar för utlandsmyndighetens verksamhet och ledningen av  de anställda som är placerade där. Förordning (2022:234).<p><a name="P13S2"></a></p><a class="paragraf" name="P14"><b>14 §</b></a>   Vid myndigheten finns en överdirektör.<p><a name="P14S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P14S3"></a></p><a class="paragraf" name="P15"><b>15 §</b></a>   Vid myndigheten ska det finnas en personalansvarsnämnd.<p><a name="P15S2"></a></p><h4 name="Tillämpning av vissa förordningar"><a name="Tillämpning av vissa förordningar">Tillämpning av vissa förordningar</a></h4><p><a name="P15S3"></a></p><a class="paragraf" name="P16"><b>16 §</b></a>   Myndigheten ska tillämpa internrevisionsförordningen 
(2006:1228) och personalföreträdarförordningen (1987:1101).<p><a name="P16S2"></a></p>

I fråga om statligt stöd till näringslivet ska myndigheten  tillämpa kommissionens förordning (EU) nr 1407/2013 av den 18  december 2013 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse. De uppgifter som en medlemsstat har enligt  artikel 6.1, 6.3 och 6.4 i kommissionens förordning ska  utföras av myndigheten. Förordning (2016:608).<p><a name="P16S3"></a></p><h4 name="Avgifter"><a name="Avgifter">Avgifter</a></h4><p><a name="P16S4"></a></p><a class="paragraf" name="P17"><b>17 §</b></a>   I verksamhet som avses i 3 § 6 och 4 a § får myndigheten  ta ut avgifter, besluta om avgifternas storlek och disponera  inkomsterna. Förordning (2022:234).<p><a name="P17S2"></a></p><h4 name="Överklagande"><a name="Överklagande">Överklagande</a></h4><p><a name="P17S3"></a></p><a class="paragraf" name="P18"><b>18 §</b></a>   Myndighetens beslut i ärenden om fördelning av bidrag eller annan finansiering till stöd för insatser får inte överklagas.<p><a name="P18S2"></a></p><br /><h3 name="overgang"><a name="overgang">Övergångsbestämmelser</a></h3>
2010:1080<br />
   1. Denna förordning träder i kraft den 16 augusti 2010, då förordningen (2007:1371) med instruktion för Styrelsen för internationellt utvecklingssamarbete (Sida) ska upphöra att gälla.<br />
   2. Ledamot i det rådgivande organet för forskningssamarbete som har utsetts före ikraftträdandet kvarstår som sådan ledamot under den tid som ledamoten har utsetts för.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>