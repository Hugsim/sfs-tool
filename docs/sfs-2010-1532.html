<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2010:1532) om hållbarhetskriterier för biodrivmedel och flytande biobränslen - SFS sfs-2010-1532</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2010:1532) om hållbarhetskriterier för biodrivmedel och flytande biobränslen</h1>
            <div class="meta-info">
                <span><strong>SFS:</strong> 2010:1532</span> •
                <span><strong>Utfärdad:</strong> 2010-12-02</span>
            </div>
        </header>

        <main class="law-content">
            <h2>Förordning (2010:1532) om hållbarhetskriterier för biodrivmedel och flytande biobränslen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:1532<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
2010-12-02 <br />  


<b>Upphävd</b>: 
2011-11-01<br />

<b>Författningen har upphävts genom</b>: 
SFS 2011:1088<br />


<b>Ändringsregister</b>:   
<a href="http://rkrattsbaser.gov.se/sfsr?bet=2010:1532">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:1532">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om tillämpning av lagen (2010:598) om hållbarhetskriterier för biodrivmedel och flytande biobränslen.<p><a name="P1S2"></a></p><a class="paragraf" name="P2"><b>2 §</b></a>   Statens energimyndighet är tillsynsmyndighet enligt lagen
(2010:598) om hållbarhetskriterier för biodrivmedel och flytande biobränslen.<p><a name="P2S2"></a></p><a class="paragraf" name="P3"><b>3 §</b></a>   Begrepp som används i denna förordning har samma innebörd som i lagen (2010:598) om hållbarhetskriterier för biodrivmedel och flytande biobränslen.<p><a name="P3S2"></a></p><h4 name="I denna förordning avses med"><a name="I denna förordning avses med">I denna förordning avses med</a></h4><p><a name="P3S3"></a></p>

produktionskedja: den produktionsprocess som börjar med odling av biomassan, inbegripet framställning av gödsel för odlingen, och som pågår fram till och med förbränningen av biodrivmedlet och det flytande biobränslet.<p><a name="P3S4"></a></p><h4 name="Hållbarhetskriterier"><a name="Hållbarhetskriterier">Hållbarhetskriterier</a></h4><p><a name="P3S5"></a></p><h4 name="Växthusgasminskning"><a name="Växthusgasminskning">Växthusgasminskning</a></h4><p><a name="P3S6"></a></p><a class="paragraf" name="P4"><b>4 §</b></a>   De växthusgaser som omfattas av krav på minskade utsläpp enligt 2 kap. 1 § lagen (2010:598) om hållbarhetskriterier för biodrivmedel och flytande biobränslen är koldioxid, lustgas
(dikväveoxid) och metan.<p><a name="P4S2"></a></p><a class="paragraf" name="P5"><b>5 §</b></a>   Vid beräkning av minskning av utsläppen av växthusgaser enligt 2 kap. 1 § lagen (2010:598) om hållbarhetskriterier för biodrivmedel och flytande biobränslen ska ökade eller minskade utsläpp av koldioxid till följd av ändrad markanvändning beaktas.<p><a name="P5S2"></a></p>

Med ändrad markanvändning avses ändringar i vegetationstäcke mellan följande sex markkategorier: skogsmark, gräsmark, åkermark, våtmark, bebyggelse och övrig mark.<p><a name="P5S3"></a></p><h4 name="Mark med stora kollager"><a name="Mark med stora kollager">Mark med stora kollager</a></h4><p><a name="P5S4"></a></p><a class="paragraf" name="P6"><b>6 §</b></a>   Om skog avverkas för ett infrastrukturellt ändamål i ett sådant område som avses i 2 kap. 4 § b och c lagen (2010:598)
om hållbarhetskriterier för biodrivmedel och flytande biobränslen ska biodrivmedel och flytande biobränslen som produceras av råvaror från denna avverkning anses uppfylla kriterierna i de bestämmelserna.<p><a name="P6S2"></a></p><a class="paragraf" name="P7"><b>7 §</b></a>   Marker, på vilka det odlas fleråriga växter, såsom salix, hybridasp och poppel (energiskog), julgranar, fruktträd, bärbuskar, etc. anses inte som sådana markområden som avses i 2 kap. 4 § b och c lagen (2010:598) om hållbarhetskriterier för biodrivmedel och flytande biobränslen. Detta gäller dock bara under förutsättning att odlingen sker på mark som enligt nationella bestämmelser inte utgör skogsmark.<br />
Rapportering<p><a name="P7S2"></a></p><h4 name="Undantag från rapporteringsskyldighet"><a name="Undantag från rapporteringsskyldighet">Undantag från rapporteringsskyldighet</a></h4><p><a name="P7S3"></a></p><a class="paragraf" name="P8"><b>8 §</b></a>   Rapportering enligt 3 kap. 1 § b lagen (2010:598) om hållbarhetskriterier för biodrivmedel och flytande biobränslen behöver inte göras om den rapporteringsskyldige under ett kalenderår yrkesmässigt använder mindre än 100 kubikmeter icke-egenproducerat biodrivmedel.<p><a name="P8S2"></a></p><a class="paragraf" name="P9"><b>9 §</b></a>   Den som är rapporteringsskyldig enligt 3 kap. 1 § lagen
(2010:598) om hållbarhetskriterier för biodrivmedel och flytande biobränslen behöver inte visa att hållbarhetskriterierna i 2 kap. 6 § nämnda lag är uppfyllda.<p><a name="P9S2"></a></p><h4 name="Rapporteringsfrekvens"><a name="Rapporteringsfrekvens">Rapporteringsfrekvens</a></h4><p><a name="P9S3"></a></p><a class="paragraf" name="P10"><b>10 §</b></a>   En rapport enligt 3 kap. 1 § andra stycket lagen
(2010:598) om hållbarhetskriterier för biodrivmedel och flytande biobränslen ska avse ett kalenderår och lämnas in till tillsynsmyndigheten senast den 1 april året efter kalenderåret.<p><a name="P10S2"></a></p><h4 name="Rapporters innehåll"><a name="Rapporters innehåll">Rapporters innehåll</a></h4><p><a name="P10S3"></a></p><a class="paragraf" name="P11"><b>11 §</b></a>   Med kontrollsystem avses det system enligt 3 kap. 1 §
tredje stycket lagen (2010:598) om hållbarhetskriterier för biodrivmedel och flytande biobränslen som används för att säkerställa och visa att hållbarhetskriterierna är uppfyllda för biodrivmedel och flytande biobränslen.<p><a name="P11S2"></a></p>

Rapporter enligt 3 kap. 1 § andra stycket lagen om hållbarhetskriterier för biodrivmedel och flytande biobränslen ska för att visa att hållbarhetskriterierna är uppfyllda innehålla<br />
      a) en beskrivning av de produktionskedjor som omfattas av kontrollsystemet och verksamheterna inom dessa produktionskedjor,<br />
      b) en beskrivning av den rapporteringsskyldiges kontrollsystems utformning och funktion, särskilt med avseende på dels metod för egenkontroll och massbalans, dels beräkning enligt 2 kap. 1 § lagen om hållbarhetskriterier för biodrivmedel och flytande biobränslen av minskning av utsläppen av växthusgaser,<br />
      c) en beskrivning av den riskbedömning som ligger till grund för kontrollsystemets utformning, och<br />
      d) ett underlag som styrker oberoendet och kompetensen hos den oberoende granskaren som avses i 3 kap. 1 § tredje stycket lagen (2010:598) om hållbarhetskriterier för biodrivmedel och flytande biobränslen.<p><a name="P11S3"></a></p><h4 name="Krav på kontrollsystem"><a name="Krav på kontrollsystem">Krav på kontrollsystem</a></h4><p><a name="P11S4"></a></p><a class="paragraf" name="P12"><b>12 §</b></a>   Kontrollsystem enligt 11 § ska innehålla rutiner för att säkerställa att de olika leden i en produktionskedja använder massbalanssystem som<br />
      a) medger att partier med råvaror eller biobränslen med olika hållbarhetsegenskaper kan blandas,<br />
      b) kräver att information om hållbarhetsegenskaperna hos och storleken på de partier som avses i a förblir kopplad till blandningen, och<br />
      c) fastställer att summan av alla partier som tas från blandningen ska beskrivas ha samma hållbarhetsegenskaper, i samma mängder, som summan av alla partier som har tillförts blandningen.<p><a name="P12S2"></a></p><h4 name="Oberoende granskning"><a name="Oberoende granskning">Oberoende granskning</a></h4><p><a name="P12S3"></a></p><a class="paragraf" name="P13"><b>13 §</b></a>   Den oberoende granskaren ska vara oberoende i förhållande till de företag och personer han granskar.<p><a name="P13S2"></a></p>

Den oberoende granskaren ska ha den tekniska och ekonomiska kompetens som krävs, med hänsyn till den granskade verksamhetens art och omfattning, för att utföra den oberoende granskningen.<p><a name="P13S3"></a></p><a class="paragraf" name="P14"><b>14 §</b></a>   Den oberoende granskaren ska genom stickprov kontrollera att den rapporteringsskyldige följt sitt kontrollsystem.<p><a name="P14S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P14S3"></a></p><a class="paragraf" name="P15"><b>15 §</b></a>   Affärsverket svenska kraftnät ska underrätta tillsynsmyndigheten om företags rapportering enligt 9 § andra stycket förordningen (2003:120) om elcertifikat av elcertifikatberättigad elproduktion från flytande biobränslen.<p><a name="P15S2"></a></p><a class="paragraf" name="P16"><b>16 §</b></a>   Statens energimyndighet får meddela<br />
   1. ytterligare föreskrifter om hur minskningen av utsläpp av växthusgaser enligt 2 kap. 1 § lagen (2010:598) om hållbarhetskriterier för biodrivmedel och flytande biobränslen ska beräknas,<br />
   2. ytterligare föreskrifter om kriterier och geografisk räckvidd för gräsmarksområden enligt 2 kap. 2 § b och c lagen om hållbarhetskriterier för biodrivmedel och flytande biobränslen, samt<br />
   3. de ytterligare föreskrifter som behövs för verkställigheten av lagen om hållbarhetskriterier för biodrivmedel och flytande biobränslen.<p><a name="P16S2"></a></p>

När Energimyndigheten meddelar föreskrifter enligt första stycket 1 ska det ske efter samråd med Naturvårdsverket, Statens jordbruksverk och Skogsstyrelsen. När Energimyndigheten meddelar föreskrifter enligt första stycket 2 ska det ske efter samråd med Naturvårdsverket och Statens jordbruksverk.<p><a name="P16S3"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>