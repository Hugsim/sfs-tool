<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2010:185) med instruktion för Trafikverket - SFS sfs-2010-185</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2010:185) med instruktion för Trafikverket</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2010:185</span> •
                <span><strong>Utfärdad:</strong> 2010-03-11</span>
            </div>
        </header>

        <main class="law-content">
            <h2>Förordning (2010:185) med instruktion för Trafikverket</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:185<br />

<b>Departement/myndighet</b>:   
Landsbygds- och infrastrukturdepartementet RSIB US <br />  

<b>Utfärdad</b>:   
2010-03-11 <br />  


<b>Ändrad</b>:   
t.o.m. SFS 2025:1485<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2010:185">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:185">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Trafikverket ska med utgångspunkt i ett  trafikslagsövergripande perspektiv ansvara för den långsiktiga  infrastrukturplaneringen för vägtrafik, järnvägstrafik,  sjöfart och luftfart samt för byggande och drift av statliga  vägar och järnvägar. Trafikverket får även, efter  överenskommelse med Sjöfartsverket, ansvara för genomförandet  av infrastrukturprojekt i farleder, slussar och kanaler.<p><a name="P1S2"></a></p>

Trafikverket ska verka för en grundläggande tillgänglighet i  den interregionala kollektivtrafiken. <p><a name="P1S3"></a></p>

Trafikverket ska med utgångspunkt i ett  samhällsbyggnadsperspektiv skapa förutsättningar för ett  samhällsekonomiskt effektivt, internationellt konkurrens-
kraftigt och långsiktigt hållbart transportsystem. <p><a name="P1S4"></a></p>

Trafikverket ska verka för att de transportpolitiska målen  uppnås. Förordning (2019:574).<p><a name="P1S5"></a></p><a class="paragraf" name="P2"><b>2 §</b></a>   Trafikverket ska<br />
   1. svara för frågor om väganordningars tekniska utförande,<br />
   2. inhämta och sammanställa uppgifter från samtliga  infrastrukturförvaltare och tjänsteleverantörer för att  beskriva det samlade svenska järnvägsnätet,<br />
   3. inhämta och sprida kunskap och information om  tillgänglighet, framkomlighet, miljö, hälsa och säkerhet inom  sitt ansvarsområde,<br />
   4. utveckla, förvalta och tillämpa metoder och modeller för  samhällsekonomiska analyser inom transportområdet, inklusive  efterkalkylering och successiv kalkylering,<br />
   5. ta fram och tillhandahålla aktuella trafikprognoser,<br />
   6. genomföra djupstudier av samtliga vägtrafikolyckor som har  medfört att någon har avlidit,<br />
   7. svara för forskning och innovation som motiveras av  myndighetens uppgifter,<br />
   8. följa, dokumentera och på regeringens uppdrag finansiera  forskning och innovation inom transportområdet,<br />
   9. vara infrastrukturförvaltare för det järnvägsnät som  tillhör staten och vara tjänsteleverantör för sådana  anläggningar för tjänster som tillhör staten och ansluter till  järnvägsnätet, om inte något annat beslutats,<br />
   10. i sin roll som beställare särskilt verka för att  produktivitet, innovation och effektivitet på marknaderna för  investeringar, drift och underhåll ökar,<br />
   11. ha väl fungerande rutiner, arbetssätt och samverkansformer  som tillvaratar och möjliggör nationellt, regionalt och lokalt  inflytande,<br />
   12. verka för kollektivtrafikens utveckling, till exempel  genom att ge de regionala kollektivtrafikmyndigheterna råd och  stöd i fråga om utformningen av de trafikförsörjningsprogram  som avses i 2 kap. 8 § lagen (2010:1065) om kollektivtrafik,<br />
   13. medverka i genomförandet av det regionala  utvecklingsarbetet,<br />
   14. genom ett särskilt beslutsorgan inom Trafikverket pröva  frågor om statligt bidrag till svensk sjöfart,<br />
   15. genom överenskommelser med flygplatshållare säkerställa  att det finns ett nationellt nät av flygplatser som  upprätthåller en grundläggande beredskap för att  samhällsviktiga transporter ska kunna utföras,<br />
   16. svara för att beredskapsflygplatser öppnas på begäran av  utförare av samhällsviktiga flygtransporter under tider då  flygplatserna har stängt, och tillhandahålla en teknisk  lösning för informationsutbyte mellan denna funktion,  beredskapsflygplatserna och utförarna av samhällsviktiga  flygtransporter,<br />
   17. i den långsiktiga infrastrukturplaneringen för vägtrafik,  järnvägstrafik, sjöfart och luftfart stegvis analysera val av  åtgärder genom att överväga<br />
      a) åtgärder som kan påverka transportefterfrågan och val av  transportsätt,<br />
      b) åtgärder som ger effektivare användning av befintlig  infrastruktur,<br />
      c) begränsade ombyggnationer, och<br />
      d) nyinvesteringar eller större ombyggnationer,<br />
   18. på ett kostnadseffektivt sätt tillhandahålla  lättillgänglig, kvalificerad och behovsanpassad information  och rådgivning till enskilda väghållare om byggande och drift  av vägar som även är av allmänt intresse, och<br />
   19. verka för en långsiktigt hållbar kompetensförsörjning inom  järnvägsområdet. Förordning (2025:1485).<p><a name="P2S2"></a></p><a class="paragraf" name="P3"><b>3 §</b></a>   Trafikverket ska samverka med andra aktörer och därvid vidta åtgärder i syfte att nå de transportpolitiska målen. De åtgärder som vidtas ska på ett effektivt sätt bidra till måluppfyllelsen.<p><a name="P3S2"></a></p>

Trafikverket ska årligen till regeringen redovisa de åtgärder som vidtagits enligt första stycket, samt deras kostnader och effekter.<p><a name="P3S3"></a></p><a class="paragraf" name="P3a"><b>3 a §</b></a>   Trafikverket är beredskapsmyndighet och sektorsansvarig  myndighet enligt förordningen (2022:524) om statliga  myndigheters beredskap. Förordning (2022:552).<p><a name="P3aS2"></a></p><a class="paragraf" name="P4"><b>4 §</b></a>   Trafikverket ska<br />
   1. årligen till regeringen redovisa produktiviteten för drift-
, underhålls- och byggåtgärder inom det egna ansvarsområdet,<br />
   2. årligen följa upp och till regeringen redovisa genomförda  åtgärder i den nationella planen för transportinfrastruktur  samt i länsplaner för regional transportinfrastruktur i de  delar verket ansvarar för genomförandet,<br />
   3. årligen bistå Trafikanalys i dess uppgift att till  regeringen redovisa en uppföljning av de transportpolitiska  målen,<br />
   4. årligen till regeringen rapportera kostnad per identifierad  avgiftsbelagd passage som nyckeltal för vägavgiftssystem,<br />
   5. bistå Trafikanalys när det gäller användningen av databaser  och analysverktyg,<br />
   6. när det gäller det transeuropeiska transportnätet TEN-T och  Fonden för ett sammanlänkat Europa (FSE)<br />
      a) ansvara för Sveriges del i förvaltningen av det tekniska  informationssystemet för det transeuropeiska transportnätet 
(TENtec),<br />
      b) sprida information om möjligheterna att söka bidrag till  projekt,<br />
      c) bistå regeringen i beredning, kvalitetssäkring och  samordning av bidragsansökningar,<br />
      d) följa upp genomförandet av de projekt som har beviljats  bidrag, granska projektens års- och slutrapporter samt pröva  frågor om att godkänna rapporterna för projekt där  Trafikverket inte självt är stödmottagare,<br />
      e) bistå regeringen i arbetet gällande de europeiska  korridorer som anges i Europaparlamentets och rådets  förordning (EU) nr 1315/2013 av den 11 december 2013 om  unionens riktlinjer för utbyggnad av det trans-europeiska  transportnätet och om upphävande av beslut nr 661/2010/EU,<br />
   7. årligen rapportera hur kraven på försäkringar för ett  fartyg och dess drift och utbildningsplatser ombord enligt  förordningen (2001:770) om sjöfartsstöd uppfyllts,<br />
   8. vartannat år genomföra och till Myndigheten för civilt  försvar redovisa ett identifieringsarbete av potentiella  europeiska kritiska infrastrukturer inom transportsektorn  enligt rådets direktiv 2008/114/EG av den 8 december 2008 om  identifiering av, och klassificering som, europeisk kritisk  infrastruktur och bedömning av behovet att stärka skyddet av  denna, i den ursprungliga lydelsen, och<br />
   9. i syfte att bedöma behov av underhåll och investeringar i  järnvägsnätet samt behov av finansiering av sådana åtgärder  upprätta och föra register över de järnvägsanläggningar  Trafikverket förvaltar.Förordning (2025:1131).<p><a name="P4S2"></a></p><a class="paragraf" name="P5"><b>5 §</b></a>   Trafikverket ska se till att de regelverk och rutiner verket disponerar över är kostnadseffektiva och enkla för medborgare och företag.<p><a name="P5S2"></a></p><a class="paragraf" name="P6"><b>6 §</b></a>   Trafikverket får bedriva uppdrags-, uthyrnings- och  försäljningsverksamhet som är förenlig med verkets uppgifter i  övrigt. I detta ingår att <br />
   1. utföra uppdrag inom väg- och järnvägsinfrastrukturområdena,  tillhandahålla el i anslutning till  järnvägsinfrastrukturområdet, tillhandahålla drift av it-
system samt bedriva andra elektroniska kommunikationstjänster, <br />
   2. upphandla och tillhandahålla materiel för väg- och  järnvägsinfrastruktur, <br />
   3. tillhandahålla färjeverksamhet, <br />
   4. tillhandahålla utbildningsverksamhet, <br />
   5. utföra fotografering inför utfärdande av körkort utan krav  på förarprov och vid förnyelse av körkort, <br />
   6. hyra ut fordon vid körprov, <br />
   7. hyra ut reservbroar, och <br />
   8. förvalta och hyra ut järnvägsfordon till i första hand  järnvägsföretag som staten ingår trafikeringsavtal med, i  andra hand andra järnvägsföretag. Förordning (2023:46).<p><a name="P6S2"></a></p><a class="paragraf" name="P7"><b>7 §</b></a>   Trafikverket ska svara för avhjälpande enligt 10 kap.<br />
miljöbalken i de fall staten har ett ansvar för avhjälpande till följd av den flygplatsverksamhet som bedrivits av Luftfartsverket och den verksamhet som bedrivits av Vägverket, Banverket och Statens järnvägar.<p><a name="P7S2"></a></p>

Trafikverket ska också, utöver vad som anges i första stycket, svara för<br />
   1. den historiska miljöskuld som staten ska bära enligt ramavtal av den 25 mars 2010 mellan svenska staten, LFV Holding AB och Swedavia AB om bolagisering av flygplatsverksamheten vid Luftfartsverket, och<br />
   2. det miljöansvar som staten ska bära enligt ramavtal av den 22 december 2000 mellan svenska staten, AB Swedcarrier, SJ AB, SJ Green Cargo AB, Jernhusen AB, Unigrid AB, TraffiCare AB och EuroMaint AB om bolagisering av Statens järnvägar, och tillägg till avtalet. Förordning (2012:793).<p><a name="P7S3"></a></p><h4 name="Samverkan m.m."><a name="Samverkan m.m.">Samverkan m.m.</a></h4><p><a name="P7S4"></a></p><a class="paragraf" name="P8"><b>8 §</b></a>   Trafikverket ska<br />
   1. bidra med underlag till planeringsansvariga myndigheter och organ i arbetet med länsplaner för regional transportinfrastruktur,<br />
   2. särskilt samverka med Sjöfartsverket vid framtagande och genomförande av den nationella planen för transportinfrastruktur och i arbetet med ansökningar om TEN-T-bidrag, och<br />
   3. vid fullgörandet av de uppgifter som anges i 2 § 8 samverka med Luftfartsverket och Sjöfartsverket i frågor som rör respektive myndighets område. Förordning (2013:171).<p><a name="P8S2"></a></p><a class="paragraf" name="P9"><b>9 §</b></a>   Har upphävts genom förordning (2022:552).<p><a name="P9S2"></a></p><a class="paragraf" name="P10"><b>10 §</b></a>   Trafikverket ska inom sitt verksamhetsområde tillhandahålla underlag för tillämpningen av 3-5 kap.<br />
miljöbalken och av plan- och bygglagen (2010:900).<br />
Förordning (2011:384).<p><a name="P10S2"></a></p><a class="paragraf" name="P11"><b>11 §</b></a>   Trafikverket ska verka för att det generationsmål för miljöarbetet och de miljökvalitetsmål som riksdagen har fastställt nås och ska vid behov föreslå åtgärder för miljöarbetets utveckling.<p><a name="P11S2"></a></p>

Trafikverket ska i fråga om sitt miljöarbete rapportera till Naturvårdsverket och samråda med verket om vilken rapportering som behövs. Förordning (2011:1227).<p><a name="P11S3"></a></p><a class="paragraf" name="P12"><b>12 §</b></a>   Trafikverket får handlägga ärenden om anspråk på ersättning för personskada i järnvägstrafik utom ärenden som enligt 3 § förordningen (1995:1301) om handläggning av skadeståndsanspråk mot staten ska handläggas av Justitiekanslern. Bestämmelserna i 11-13 §§ i den förordningen gäller för Trafikverket i ärenden om reglering av personskada i järnvägstrafik.<p><a name="P12S2"></a></p><h4 name="Statens avtal om interregional kollektivtrafik m.m."><a name="Statens avtal om interregional kollektivtrafik m.m.">Statens avtal om interregional kollektivtrafik m.m.</a></h4><p><a name="P12S3"></a></p><a class="paragraf" name="P12a"><b>12 a §</b></a>   Trafikverket ska ingå och ansvara för statens avtal om<br />
   1. transportpolitiskt motiverad interregional kollektivtrafik, inklusive flygtrafik, som inte upprätthålls i annan regi och där det saknas förutsättningar för kommersiell drift, samt<br />
   2. linjesjöfart till Gotland.<p><a name="P12aS2"></a></p>

Trafikverket ska vidare se till att det finns regelbunden flygtrafik på linjen Östersund-Umeå.<p><a name="P12aS3"></a></p>

Trafikverket ska också ansvara för statens avtal med AB Storstockholms Lokaltrafik, om regeringen inte beslutat något annat. Förordning (2013:1095).<p><a name="P12aS4"></a></p><a class="paragraf" name="P12b"><b>12 b §</b></a>   Trafikverket får ingå avtal om transportpolitiskt motiverad internationell kollektivtrafik som inte upprätthålls i de regionala kollektivtrafikmyndigheternas regi och där det saknas förutsättningar för kommersiell drift.<br />
Förordning (2011:1131).<p><a name="P12bS2"></a></p><a class="paragraf" name="P12c"><b>12 c §</b></a>   Trafikverket får<br />
   1. fatta beslut om att teckna avtal om ny trafik och om villkoren för denna trafik, om att förändra utbudet av trafik, samt besluta om att lägga ned trafik som bedrivs under avtal, under förutsättning att regeringen inte beslutat något annat,<br />
   2. göra insatser för att komplettera trafik som i huvudsak faller under de regionala kollektivtrafikmyndigheternas ansvar om det bedöms viktigt för den interregionala kollektivtrafiken, och under förutsättning att sådana insatser inte ersätter det ansvar de regionala kollektivtrafikmyndigheterna har enligt lagen (2010:1065) om kollektivtrafik. Förordning (2011:1131).<p><a name="P12cS2"></a></p><a class="paragraf" name="P12d"><b>12 d §</b></a>   I de avtal Trafikverket svarar för ska Trafikverket väga in behovet av funktionella arbetsmarknadsregioner.<br />
Förordning (2010:1836).<p><a name="P12dS2"></a></p><h4 name="Organisation"><a name="Organisation">Organisation</a></h4><p><a name="P12dS3"></a></p><a class="paragraf" name="P13"><b>13 §</b></a>   Trafikverket ska ha en regional organisation och får ha det antal regioner som verket bestämmer. En region ska omfatta ett eller flera län.<p><a name="P13S2"></a></p><a class="paragraf" name="P13a"><b>13 a §</b></a>   Inom Trafikverket ska det finnas ett särskilt beslutsorgan som benämns Delegationen för sjöfartsstöd.<br />
Delegationen för sjöfartsstöd har till uppgift att självständigt pröva frågor om statligt bidrag till svensk sjöfart.<p><a name="P13aS2"></a></p>

Delegationen för sjöfartsstöd ska bestå av högst sju ledamöter, som förordnas av regeringen.<br />
Förordning (2010:1836).<p><a name="P13aS3"></a></p><a class="paragraf" name="P13b"><b>13 b §</b></a>   Trafikverkets ledning ansvarar inför regeringen för att Delegationen för sjöfartsstöd tilldelas medel och resurser i övrigt för sin verksamhet. Förordning (2010:1836).<p><a name="P13bS2"></a></p><a class="paragraf" name="P13c"><b>13 c §</b></a>   Delegationen för sjöfartsstöd är beslutför när ordföranden och minst hälften av de andra ledamöterna är närvarande. Förordning (2014:362).<p><a name="P13cS2"></a></p><h4 name="Ledning"><a name="Ledning">Ledning</a></h4><p><a name="P13cS3"></a></p><a class="paragraf" name="P14"><b>14 §</b></a>   Trafikverket leds av en styrelse.<p><a name="P14S2"></a></p><a class="paragraf" name="P15"><b>15 §</b></a>   Styrelsen ska bestå av lägst fem och högst tio ledamöter.<p><a name="P15S2"></a></p><h4 name="Delegering"><a name="Delegering">Delegering</a></h4><p><a name="P15S3"></a></p><a class="paragraf" name="P16"><b>16 §</b></a>   Styrelsen får överlåta till myndighetschefen att besluta Trafikverkets föreskrifter. Detta gäller inte föreskrifter som har principiell betydelse eller annars är av större vikt.<p><a name="P16S2"></a></p><h4 name="Anställningar"><a name="Anställningar">Anställningar</a></h4><p><a name="P16S3"></a></p><a class="paragraf" name="P17"><b>17 §</b></a>   Generaldirektören är myndighetschef.<p><a name="P17S2"></a></p><a class="paragraf" name="P17a"><b>17 a §</b></a>   Vid Trafikverket finns en överdirektör.<br />
Förordning (2015:626).<p><a name="P17aS2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P17aS3"></a></p><a class="paragraf" name="P18"><b>18 §</b></a>   Vid Trafikverket ska det finnas en personalansvarsnämnd.<p><a name="P18S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P18S3"></a></p><a class="paragraf" name="P19"><b>19 §</b></a>   Trafikverket ska tillämpa internrevisionsförordningen
(2006:1228) och personalföreträdarförordningen (1987:1101).<p><a name="P19S2"></a></p><h4 name="Avgifter"><a name="Avgifter">Avgifter</a></h4><p><a name="P19S3"></a></p><a class="paragraf" name="P20"><b>20 §</b></a>   Trafikverket får ta ut avgifter för verksamhet enligt 
6 §. Verket får besluta om grunderna för avgifterna och  avgifternas storlek.<p><a name="P20S2"></a></p>

Om det är nödvändigt för att undvika att konkurrensen på  marknaden snedvrids ska avgifternas storlek beräknas på  marknadsmässiga grunder. Verket får disponera inkomsterna  från avgifterna upp till full kostnadstäckning.<br />
Förordning (2019:11).<p><a name="P20S3"></a></p><br /><h3 name="overgang"><a name="overgang">Övergångsbestämmelser</a></h3>
2010:1836<br />
   1. Denna förordning träder i kraft den 1 januari 2011.<br />
   2. Beslut som har meddelats av Rederinämnden med stöd av förordningen (2007:1160) med instruktion för Rederinämnden ska fortsätta att gälla enligt sitt innehåll, och ska efter ikraftträdandet anses ha meddelats av Trafikverket.<br />
   3. Beslut som har meddelats av Rikstrafiken med stöd av förordningen (2008:1338) med instruktion för Rikstrafiken ska fortsätta att gälla enligt sitt innehåll, och ska efter ikraftträdandet anses ha meddelats av Trafikverket.<p><a name="P20S2"></a></p>

2012:298<br />
   1. Denna förordning träder i kraft den 1 juli 2012.<br />
   2. Redovisning enligt 4 § 7 ska ske första gången före utgången av 2012.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>