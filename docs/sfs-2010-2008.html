<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2010:2008) om statsbidrag till friluftsorganisationer - SFS sfs-2010-2008</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2010:2008) om statsbidrag till friluftsorganisationer</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2010:2008</span> •
                <span><strong>Utfärdad:</strong> 2010-12-22</span>
            </div>
        </header>

        <main class="law-content">
            <h2>Förordning (2010:2008) om statsbidrag till friluftsorganisationer</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:2008<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2010-12-22 <br />  


<b>Ändrad</b>:   
t.o.m. SFS 2025:244<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2010:2008">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:2008">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning är meddelad i anslutning till lagen 
(2010:1539) om överlämnande av vissa förvaltningsuppgifter  till den ideella föreningen Svenskt Friluftsliv.<p><a name="P1S2"></a></p>

Bidrag enligt denna förordning lämnas i mån av tillgång på  medel. Förordning (2025:244).<p><a name="P1S3"></a></p><h4 name="Syfte"><a name="Syfte">Syfte</a></h4><p><a name="P1S4"></a></p><a class="paragraf" name="P2"><b>2 §</b></a>   Syftet med statsbidrag enligt denna förordning är att stödja att människor organiserar sig för vistelse i naturen och utövande av friluftsliv med allemansrätten som grund samt att ge alla människor möjlighet att genom friluftsliv få naturupplevelser, välbefinnande, social gemenskap och ökad kunskap om naturen och miljön.<p><a name="P2S2"></a></p><h4 name="Definitioner"><a name="Definitioner">Definitioner</a></h4><p><a name="P2S3"></a></p><a class="paragraf" name="P3"><b>3 §</b></a>   I denna förordning avses med<p><a name="P3S2"></a></p>

bidrag: statsbidrag som ges enligt denna förordning,<br />
bidragsår: tiden från och med den 1 januari till och med den 31 december,<br />
friluftsliv: vistelse utomhus i natur- eller kulturlandskapet för välbefinnande och naturupplevelser utan krav på tävling,<br />
friluftsorganisation: en ideell organisation där huvudändamålet för organisationens verksamhet eller ändamålet för en väsentlig del av verksamheten är att bedriva eller främja ett långsiktigt hållbart friluftsliv,<br />
organisationsbidrag: bidrag som ges i förhållande till organisationens medlemsantal och aktivitetsnivå, och<p><a name="P3S3"></a></p>

verksamhetsbidrag: bidrag som ges till stöd för en specifik verksamhet efter särskild prövning och är förenat med resultatkrav.<p><a name="P3S4"></a></p><h4 name="Formerna för bidrag"><a name="Formerna för bidrag">Formerna för bidrag</a></h4><p><a name="P3S5"></a></p><a class="paragraf" name="P3a"><b>3 a §</b></a>   Bidraget lämnas i form av organisationsbidrag eller  verksamhetsbidrag. Förordning (2025:244).<p><a name="P3aS2"></a></p><h4 name="Förutsättningar för bidrag"><a name="Förutsättningar för bidrag">Förutsättningar för bidrag</a></h4><p><a name="P3aS3"></a></p><a class="paragraf" name="P4"><b>4 §</b></a>   Bidrag får lämnas till en friluftsorganisation som<br />
   1. är riksomfattande med<br />
      a) ett lokalt eller regionalt förankrat föreningsliv i minst  tio län, eller<br />
      b) en verksamhet som är av allmänt intresse för hela samhället  och inte endast lokalt,<br />
   2. bedriver verksamhet i Sverige sedan minst tre år före det  datum då ansökan om bidrag lämnas in,<br />
   3. är självständig och demokratiskt uppbyggd, och<br />
   4. i fråga om medlemskap är öppen för alla människor.<br />
Förordning (2025:244).<p><a name="P4S2"></a></p><a class="paragraf" name="P5"><b>5 §</b></a>   För att få bidrag krävs att friluftsorganisationen<br />
   1. värnar det enkla, naturnära och långsiktigt hållbara friluftslivet,<br />
   2. främjar hälsa och goda möjligheter att utöva friluftsliv,<br />
   3. främjar ett tryggt och säkert friluftsliv,<br />
   4. bidrar till att utveckla barns och ungdomars intresse för motion och friluftsliv, eller<br />
   5. verkar för ökad kunskap om och hänsyn till natur- och kulturmiljön samt allemansrätten.<p><a name="P5S2"></a></p><a class="paragraf" name="P6"><b>6 §</b></a>   Bidrag får också lämnas till en friluftsorganisation som  är självständig och demokratiskt uppbyggd och där medlemmarna  i organisationen till övervägande del utgörs av sådana  friluftsorganisationer som uppfyller kraven i 4 § och något av  kraven i 5 §. Förordning (2025:244).<p><a name="P6S2"></a></p><a class="paragraf" name="P6a"><b>6 a §</b></a>   Bidrag får inte lämnas till en organisation om den eller  någon av dess företrädare som agerar inom ramen för  verksamheten<br />
   1. utövar våld, tvång eller hot mot en person eller på annat  sätt kränker en persons grundläggande fri- och rättigheter,<br />
   2. diskriminerar personer eller grupper av personer eller på  annat sätt bryter mot principen om alla människors lika värde,<br />
   3. försvarar, främjar eller uppmanar till sådana ageranden som  anges i 1 eller 2, eller<br />
   4. motarbetar det demokratiska styrelseskicket.<p><a name="P6aS2"></a></p>

Bidrag enligt 6 § får inte heller lämnas om en  friluftsorganisation som är medlem i organisationen som  ansöker om bidrag, eller en företrädare för medlemmen, agerar  på ett sådant sätt som anges i första stycket.<p><a name="P6aS3"></a></p>

Verksamhetsbidrag får inte heller lämnas till en organisation  om det framkommer att någon av dess samarbetsorganisationer,  eller en företrädare för samarbetsorganisationen, agerar på  ett sådant sätt som anges i första stycket.<br />
Förordning (2025:244).<p><a name="P6aS4"></a></p><a class="paragraf" name="P6b"><b>6 b §</b></a>   Om en organisation, dess företrädare, organisationens  medlem, medlemmens företrädare, organisationens  samarbetsorganisation eller samarbetsorganisationens  företrädare har agerat på ett sådant sätt som anges i 6 a §,  får bidrag ändå lämnas om det finns särskilda skäl. Vid denna  bedömning ska det särskilt beaktas om<br />
   1. organisationen har tagit avstånd från agerandet,<br />
   2. organisationen har vidtagit adekvata åtgärder för att  säkerställa att agerandet inte upprepas,<br />
   3. det är fråga om ett enstaka agerande, och<br />
   4. agerandet ligger långt tillbaka i tiden.<p><a name="P6bS2"></a></p>

Vid allvarliga överträdelser av en medlem, eller dess  företrädare, eller en samarbetsorganisation, eller dess  företrädare, ska det vid bedömningen även särskilt beaktas om  medlemskapet har upphört respektive samarbetet har avbrutits.<br />
Förordning (2025:244).<p><a name="P6bS3"></a></p><a class="paragraf" name="P6c"><b>6 c §</b></a>   Bidrag får inte lämnas till en organisation som<br />
   1. är i likvidation eller försatt i konkurs,<br />
   2. har skatte- eller avgiftsskulder eller andra skulder som  har lämnats över till Kronofogdemyndigheten och som vid  indrivning handläggs som allmänt mål, eller<br />
   3. har en skuld som inte har betalats i rätt tid och som avser  återkrav av bidrag som har lämnats av Svenskt Friluftsliv.<br />
Förordning (2025:244).<p><a name="P6cS2"></a></p><h4 name="Ansökan"><a name="Ansökan">Ansökan</a></h4><p><a name="P6cS3"></a></p><a class="paragraf" name="P6d"><b>6 d §</b></a>   Svenskt Friluftsliv prövar frågor om bidrag enligt denna förordning. Förordning (2025:244).<p><a name="P6dS2"></a></p><a class="paragraf" name="P7"><b>7 §</b></a>   En ansökan om bidrag ska göras skriftligen av en behörig  företrädare för organisationen. Ansökan ska ha kommit in till  Svenskt Friluftsliv senast den 30 september året före det  bidragsår som bidrag söks för eller vid den senare tidpunkt  som Svenskt Friluftsliv bestämmer. Om en ansökan har kommit in  efter den tidpunkten får Svenskt Friluftsliv besluta att  ansökan inte tas upp till prövning. Förordning (2025:244).<p><a name="P7S2"></a></p><a class="paragraf" name="P7a"><b>7 a §</b></a>   Den som ansöker om bidrag ska lämna de uppgifter och  handlingar som Svenskt Friluftsliv anser krävs för prövning av  ansökan.<p><a name="P7aS2"></a></p>

Om den som ansöker om bidrag inte har lämnat de uppgifter och  handlingar som Svenskt Friluftsliv behöver för att kunna pröva  ansökan, ska sökanden ges tillfälle att inom en viss tid  komplettera ansökan. Om sökanden inte följer en sådan  uppmaning, får Svenskt Friluftsliv pröva ansökan i befintligt  skick. Förordning (2025:244).<p><a name="P7aS3"></a></p><a class="paragraf" name="P7b"><b>7 b §</b></a>   Uppgifter om medlemsantal som anges i en ansökan om  organisationsbidrag ska granskas av en revisor enligt ett  särskilt uppdrag. Revisorns rapport över granskningen ska  bifogas ansökan. Svenskt Friluftsliv får ställa krav på att  revisorn ska vara auktoriserad eller godkänd.<p><a name="P7bS2"></a></p>

En uppgift om medlemsantal ska avse förhållandena den 
31 december året innan ansökan lämnas in till Svenskt  Friluftsliv. Förordning (2025:244).<p><a name="P7bS3"></a></p><h4 name="Beslut och utbetalning"><a name="Beslut och utbetalning">Beslut och utbetalning</a></h4><p><a name="P7bS4"></a></p><a class="paragraf" name="P8"><b>8 §</b></a>   Ett beslut om bidrag ska avse ett visst bidragsår.<br />
Förordning (2025:244).<p><a name="P8S2"></a></p><a class="paragraf" name="P9"><b>9 §</b></a>   Ett beslut om bidrag får förenas med villkor. Villkoren  ska framgå av beslutet.<p><a name="P9S2"></a></p>

Av ett beslut om verksamhetsbidrag ska det framgå vilket  resultat som bidraget är avsett för. Förordning (2025:244).<p><a name="P9S3"></a></p><a class="paragraf" name="P10"><b>10 §</b></a>   Organisationsbidrag får inte beviljas om sökanden har  fått ett annat statligt organisationsbidrag för samma  bidragsår.<p><a name="P10S2"></a></p>

En ansökan om verksamhetsbidrag får avslås om sökanden har  fått annat statligt bidrag för samma verksamhet och bidragsår  som ansökan avser. Förordning (2025:244).<p><a name="P10S3"></a></p><a class="paragraf" name="P11"><b>11 §</b></a>   Bidrag betalas ut i förskott med högst en fjärdedel per  kvartal. Förordning (2025:244).<p><a name="P11S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P11S3"></a></p><a class="paragraf" name="P12"><b>12 §</b></a>   Den som ansöker om eller har beviljats bidrag enligt  denna förordning ska utan dröjsmål anmäla sådana ändrade  förhållanden som kan påverka rätten till eller storleken på  bidraget till Svenskt Friluftsliv. Förordning (2025:244).<p><a name="P12S2"></a></p><h4 name="Redovisning"><a name="Redovisning">Redovisning</a></h4><p><a name="P12S3"></a></p><a class="paragraf" name="P13"><b>13 §</b></a>   En bidragsmottagare ska senast den 1 april året efter det  år då bidraget betalades ut lämna Svenskt Friluftsliv en  ekonomisk redovisning av de mottagna medlen och en redogörelse  för vad medlen har använts till i förhållande till det syfte  med bidraget som anges i 2 §. Om bidraget är ett  verksamhetsbidrag, ska redovisningen också innehålla en  redogörelse för hur det resultat som bidraget var avsett för  har nåtts.<p><a name="P13S2"></a></p>

Redovisningen ska göras på det sätt som Svenskt Friluftsliv  bestämmer.<p><a name="P13S3"></a></p>

Bidragsmottagaren ska även lämna de övriga uppgifter och  handlingar som Svenskt Friluftsliv begär.<br />
Förordning (2025:244).<p><a name="P13S4"></a></p><a class="paragraf" name="P13a"><b>13 a §</b></a>   En revisor ska granska redovisningen enligt 13 §.  Revisorns rapport över granskningen ska bifogas redovisningen.<p><a name="P13aS2"></a></p>

Om det bidrag som har tagits emot uppgår till minst fem  prisbasbelopp enligt 2 kap. 6 och 7 §§ socialförsäkringsbalken,  ska granskningen göras av en auktoriserad eller godkänd  revisor. Förordning (2025:244).<p><a name="P13aS3"></a></p><a class="paragraf" name="P13b"><b>13 b §</b></a>   En bidragsmottagare ska på begäran av Svenskt  Friluftsliv lämna de uppgifter och handlingar som Svenskt  Friluftsliv behöver för att granska redovisningen enligt 13 §.<br />
Förordning (2025:244).<p><a name="P13bS2"></a></p><a class="paragraf" name="P14"><b>14 §</b></a>   Svenskt Friluftsliv ska i sin årsredovisning göra en samlad redovisning av vilka som har fått bidrag, med vilka belopp och för vilka ändamål.<p><a name="P14S2"></a></p><a class="paragraf" name="P15"><b>15 §</b></a>   Naturvårdsverket ska senast den 31 maj varje år lämna en sammanfattande redogörelse till regeringen för vad bidragen har använts till och en bedömning av i vilken utsträckning som ändamålen med bidragen har nåtts samt, om det är möjligt, en bedömning av de samlade bidragens effekter i förhållande till syftet med bidragen.<p><a name="P15S2"></a></p><a class="paragraf" name="P16"><b>16 §</b></a>   Svenskt Friluftsliv ska ge Naturvårdsverket det underlag som verket behöver för redogörelsen enligt 15 §.<p><a name="P16S2"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P16S3"></a></p><a class="paragraf" name="P16a"><b>16 a §</b></a>   Svenskt Friluftsliv får besluta att ett beviljat bidrag  helt eller delvis inte ska betalas ut om bidragsmottagaren  inte längre uppfyller villkoren för det eller om det finns  grund för återbetalning enligt 17 §. Beslutet gäller  omedelbart. Förordning (2025:244).<p><a name="P16aS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P16aS3"></a></p><a class="paragraf" name="P17"><b>17 §</b></a>   En bidragsmottagare är skyldig att betala tillbaka  bidraget om<br />
   1. mottagaren genom att lämna oriktiga uppgifter eller på  något annat sätt har orsakat att bidrag har lämnats felaktigt  eller med för högt belopp,<br />
   2. bidraget av något annat skäl har lämnats felaktigt eller  med för högt belopp och mottagaren borde ha insett detta,<br />
   3. bidraget helt eller delvis inte har utnyttjats eller  använts för de ändamål som det har beviljats för,<br />
   4. mottagaren inte har lämnat en sådan redovisning som avses i 
13 § eller sådana uppgifter och handlingar som avses i 13 b §,<br />
   5. villkor i beslutet om bidrag inte har följts, eller<br />
   6. mottagaren inte uppfyller villkoren i 6 a § och det inte  finns sådana särskilda skäl enligt 6 b § som innebär att  bidrag ändå får lämnas. Förordning (2025:244).<p><a name="P17S2"></a></p><a class="paragraf" name="P18"><b>18 §</b></a>   Svenskt Friluftsliv ska besluta att helt eller delvis  kräva tillbaka bidraget, om bidragsmottagaren är  återbetalningsskyldig enligt 17 §.<p><a name="P18S2"></a></p>

Om det finns särskilda skäl för det, får Svenskt Friluftsliv  besluta att helt eller delvis avstå från ett krav på  återbetalning. Förordning (2025:244).<p><a name="P18S3"></a></p><h4 name="Förvaltningslagens tillämpning"><a name="Förvaltningslagens tillämpning">Förvaltningslagens tillämpning</a></h4><p><a name="P18S4"></a></p><a class="paragraf" name="P19"><b>19 §</b></a>   Vid handläggningen av ärenden enligt denna förordning  tillämpas följande bestämmelser i förvaltningslagen 
(2017:900):<br />
   - 5 § om legalitet, objektivitet och proportionalitet,<br />
   - 10 § om partsinsyn,<br />
   - 16-18 §§ om jäv,<br />
   - 23 § om utredningsansvaret,<br />
   - 24 § om när man får lämna uppgifter muntligt,<br />
   - 25 § om kommunikation,<br />
   - 31 § om dokumentation av beslut,<br />
   - 32 § om motivering av beslut, och<br />
   - 33 och 34 §§ om underrättelse om innehållet i beslut och  hur ett överklagande går till.<br />
Förordning (2018:1060).<p><a name="P19S2"></a></p><h4 name="Överklagande"><a name="Överklagande">Överklagande</a></h4><p><a name="P19S3"></a></p><a class="paragraf" name="P20"><b>20 §</b></a>   Beslut enligt denna förordning får inte överklagas.<p><a name="P20S2"></a></p><br /><h3 name="overgang"><a name="overgang">Övergångsbestämmelser</a></h3>
2010:2008<br />
   1. Denna förordning träder i kraft den 11 januari 2011, då förordningen (2003:133) om statsbidrag till friluftsorganisationer ska upphöra att gälla.<br />
   2. Ärenden som har inletts hos Naturvårdsverket enligt den upphävda förordningen ska slutföras av Svenskt Friluftsliv enligt den nya förordningen.<br />
   3. Den upphävda förordningen gäller dock fortfarande i fråga om bidrag som har getts före ikraftträdandet.<br />
   4. Redovisningen enligt 15 § ska göras första gången år 2012.<p><a name="P20S2"></a></p>

2025:244<br />
   1. Denna förordning träder i kraft den 1 maj 2025.<br />
   2. Äldre bestämmelser gäller fortfarande för bidrag som har  beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>