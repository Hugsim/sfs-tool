<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2010:566) om vidareutnyttjande av handlingar från den offentliga förvaltningen - SFS sfs-2010-566</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2010:566) om vidareutnyttjande av handlingar från den offentliga förvaltningen</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2010:566</span> •
                <span><strong>Utfärdad:</strong> 2010-06-03</span>
            </div>
        </header>

        <main class="law-content">
            <h2>Lag (2010:566) om vidareutnyttjande av handlingar från den offentliga förvaltningen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2010:566<br />

<b>Departement/myndighet</b>:   
Infrastrukturdepartementet RSED DF <br />  

<b>Utfärdad</b>:   
2010-06-03 <br />  


<b>Ändrad</b>:   
t.o.m. SFS 2019:943<br />  

<b>Upphävd</b>: 
2022-08-01<br />

<b>Författningen har upphävts genom</b>: 
SFS 2022:818<br />


<b>Ändringsregister</b>:   
<a href="http://rkrattsbaser.gov.se/sfsr?bet=2010:566">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2010:566">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens syfte m.m."><a name="Lagens syfte m.m.">Lagens syfte m.m.</a></h4><p><a name="S2"></a></p><a class="paragraf" name="P1"><b>1 §</b></a>   Syftet med denna lag är att främja utvecklingen av en informationsmarknad genom att underlätta enskildas användning av handlingar som tillhandahålls av myndigheter.<p><a name="P1S2"></a></p>

Lagen avser att förhindra att myndigheter beslutar om sådana villkor för vidareutnyttjande av handlingar som begränsar konkurrensen.<p><a name="P1S3"></a></p>

Bestämmelser om tillhandahållande av handlingar finns i annan författning. <i>Lag (2015:289)</i>.<p><a name="P1S4"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="P1S5"></a></p><a class="paragraf" name="P2"><b>2 §</b></a>   Lagen gäller för vidareutnyttjande av sådana handlingar  som tillhandahålls av statliga och kommunala myndigheter.<p><a name="P2S2"></a></p>

Lagen gäller också för vidareutnyttjande av sådana handlingar  som tillhandahålls av de organ som anges i bilagan till  offentlighets- och sekretesslagen (2009:400), om handlingarna  hör till den verksamhet som anges där, samt sådana handlingar  som tillhandahålls av aktiebolag, handelsbolag, ekonomiska  föreningar och stiftelser där kommuner eller regioner utövar  ett rättsligt bestämmande inflytande. Dessa organ ska vid  tillämpningen av denna lag jämställas med myndigheter.<br /><i>Lag (2019:943)</i>.<p><a name="P2S3"></a></p><a class="paragraf" name="P3"><b>3 §</b></a>   Denna lag gäller inte för handlingar som<br />
   1. inte får tillhandahållas,<br />
   2. tillhandahålls i en myndighets konkurrensutsatta verksamhet,<br />
   3. en myndighet tillhandahåller en annan myndighet, utom när det framgår att handlingarna ska användas i konkurrensutsatt verksamhet,<br />
   4. finns hos andra utbildnings- eller forskningsinstitutioner än högskolebibliotek,<br />
   5. finns hos andra kulturinstitutioner än arkiv, bibliotek och museer,<br />
   6. utgör datorprogram, eller<br />
   7. tredje man innehar rätt till enligt lagen (1960:729) om upphovsrätt till litterära och konstnärliga verk.<br /><i>Lag (2015:289)</i>.<p><a name="P3S2"></a></p><a class="paragraf" name="P4"><b>4 §</b></a>   Lagen påverkar inte utövandet av sådan ensamrätt som  följer av patentlagen (1967:837), mönsterskyddslagen 
(1970:485), lagen (1992:1685) om skydd för kretsmönster för  halvledarprodukter, växtförädlarrättslagen (1997:306),  varumärkeslagen (2010:1877) eller lagen (2018:1653) om  företagsnamn. <i>Lag (2018:1686)</i>.<p><a name="P4S2"></a></p><h4 name="Tillåtet vidareutnyttjande"><a name="Tillåtet vidareutnyttjande">Tillåtet vidareutnyttjande</a></h4><p><a name="P4S3"></a></p><a class="paragraf" name="P5"><b>5 §</b></a>   Vidareutnyttjande är tillåtet för handlingar som tillhandahålls av myndigheter, med de begränsningar som en myndighet är skyldig att besluta om eller som annars följer av författning. <i>Lag (2015:289)</i>.<p><a name="P5S2"></a></p><h4 name="Definitioner"><a name="Definitioner">Definitioner</a></h4><p><a name="P5S3"></a></p><a class="paragraf" name="P6"><b>6 §</b></a>   I denna lag avses med<p><a name="P6S2"></a></p>

handlingar: sådana handlingar som avses i 2 kap. 3 §  tryckfrihetsförordningen,<br />
vidareutnyttjande: användning av handlingar för andra ändamål  än det ursprungliga ändamål för vilket handlingarna behandlas  av en myndighet. <i>Lag (2018:1920)</i>.<p><a name="P6S3"></a></p><h4 name="Avgifter"><a name="Avgifter">Avgifter</a></h4><p><a name="P6S4"></a></p><a class="paragraf" name="P7"><b>7 §</b></a>   Om en myndighet får ta ut avgifter vid vidareutnyttjande av handlingar, får avgifterna inte överstiga kostnaderna för att reproducera, tillhandahålla och sprida handlingarna, om inte annat följer av andra eller tredje stycket.<p><a name="P7S2"></a></p>

Om en myndighet är skyldig att ta ut avgifter vid vidareutnyttjande av handlingar för att täcka en väsentlig del av kostnaderna för en verksamhet, får de samlade intäkterna inte överstiga kostnaderna för att samla in, framställa, reproducera och sprida handlingarna samt en rimlig avkastning på investeringar.<p><a name="P7S3"></a></p>

Sådana arkiv, bibliotek och museer som får ta ut avgifter vid vidareutnyttjande av handlingar, får tillämpa bestämmelsen i andra stycket oavsett krav på kostnadstäckning. <i>Lag (2015:289)</i>.<p><a name="P7S4"></a></p><h4 name="Övriga villkor"><a name="Övriga villkor">Övriga villkor</a></h4><p><a name="P7S5"></a></p><a class="paragraf" name="P8"><b>8 §</b></a>   Villkor för vidareutnyttjande ska vara relevanta och icke-
diskriminerande för jämförbara kategorier av vidareutnyttjande. Villkoren får inte i onödan begränsa möjligheterna till vidareutnyttjande.<p><a name="P8S2"></a></p><a class="paragraf" name="P9"><b>9 §</b></a>   Om en myndighet vidareutnyttjar handlingar i sin konkurrensutsatta verksamhet ska samma avgifter och andra villkor för tillhandahållande av handlingarna tillämpas för denna verksamhet som för andra som vidareutnyttjar handlingar. <i>Lag (2015:289)</i>.<p><a name="P9S2"></a></p><a class="paragraf" name="P10"><b>10 §</b></a>   Om inte annat följer av andra stycket får en myndighet inte bevilja någon en exklusiv rätt att vidareutnyttja handlingar, utom när det är nödvändigt för att tillhandahålla en tjänst av allmänt intresse. En sådan exklusiv rätt får beviljas för högst tre år i taget.<p><a name="P10S2"></a></p>

Utöver vad som följer av första stycket får arkiv, bibliotek och museer bevilja en exklusiv rätt vid digitalisering av kulturresurser. Om den exklusiva rätten överstiger tio år, ska den omprövas under det elfte året och därefter vart sjunde år.<p><a name="P10S3"></a></p>

Senast när den exklusiva rätten enligt andra stycket har gått ut ska den som beviljats rätten ge myndigheten en kostnadsfri kopia av de digitaliserade kulturresurserna med en rätt att fritt utnyttja och distribuera materialet.<p><a name="P10S4"></a></p>

Om en myndighet beviljar en sådan exklusiv rätt som avses i första och andra styckena, ska den offentliggöra information om detta. <i>Lag (2015:289)</i>.<p><a name="P10S5"></a></p><h4 name="Information om villkor"><a name="Information om villkor">Information om villkor</a></h4><p><a name="P10S6"></a></p><a class="paragraf" name="P11"><b>11 §</b></a>   En myndighet ska informera om avgifter, inklusive beräkningsgrund, och andra villkor för vidareutnyttjandet.<p><a name="P11S2"></a></p>

En myndighet ska publicera en förteckning över vilka typer av handlingar som vanligen kan tillhandahållas elektroniskt för vidareutnyttjande samt tillhörande information.<p><a name="P11S3"></a></p>

Informationen enligt första och andra styckena ska kunna lämnas elektroniskt och utan avgift. <i>Lag (2015:289)</i>.<p><a name="P11S4"></a></p><h4 name="Behandling av en begäran om vidareutnyttjande"><a name="Behandling av en begäran om vidareutnyttjande">Behandling av en begäran om vidareutnyttjande</a></h4><p><a name="P11S5"></a></p><a class="paragraf" name="P12"><b>12 §</b></a>   När ett organ som enligt 2 § andra stycket jämställs  med myndighet handlägger ett ärende om vidareutnyttjande av  sådana handlingar som tillhandahålls av organet, tillämpas  följande bestämmelser i förvaltningslagen (2017:900):<br />
   - 5 § om legalitet, objektivitet och proportionalitet,<br />
   - 7 § första stycket om tillgänglighet,<br />
   - 10 § om partsinsyn,<br />
   - 16-18 §§ om jäv,<br />
   - 23 § om utredningsansvaret,<br />
   - 24 § om när man får lämna uppgifter muntligt,<br />
   - 25 § om kommunikation,<br />
   - 27 § om dokumentation av uppgifter,<br />
   - 31 § om dokumentation av beslut,<br />
   - 33 och 34 §§ om underrättelse om innehållet i beslut och  hur ett överklagande går till,<br />
   - 36-39 §§ om rättelse och ändring av beslut, och<br />
   - 42-47 §§ om överklagande.<br /><i>Lag (2018:840)</i>.<p><a name="P12S2"></a></p><a class="paragraf" name="P13"><b>13 §</b></a>   En begäran om vidareutnyttjande av handlingar ska behandlas skyndsamt.<p><a name="P13S2"></a></p><h4 name="Beslut om vidareutnyttjande"><a name="Beslut om vidareutnyttjande">Beslut om vidareutnyttjande</a></h4><p><a name="P13S3"></a></p><a class="paragraf" name="P14"><b>14 §</b></a>   En myndighet ska på begäran lämna ett skriftligt beslut, om vidareutnyttjandet har förenats med villkor eller om en begäran om vidareutnyttjande har avslagits. Sådana beslut ska innehålla de skäl som har bestämt utgången i ärendet.<p><a name="P14S2"></a></p>

Om beslutet grundas på att ett vidareutnyttjande skulle inkräkta på tredje mans rätt enligt lagen (1960:729) om upphovsrätt till litterära och konstnärliga verk, ska myndigheten i beslutet ange vem som är rättsinnehavare, om denne är känd, eller vilken licensgivare som myndigheten har fått informationen från. Arkiv, bibliotek och museer behöver dock inte lämna sådana uppgifter. <i>Lag (2015:289)</i>.<p><a name="P14S3"></a></p><h4 name="Överklagande av beslut"><a name="Överklagande av beslut">Överklagande av beslut</a></h4><p><a name="P14S4"></a></p><a class="paragraf" name="P15"><b>15 §</b></a>   Beslut av en annan myndighet än regeringen, Högsta domstolen, Högsta förvaltningsdomstolen eller Riksdagens ombudsmän i ett enskilt fall enligt denna lag får överklagas hos förvaltningsrätten. Beslut av en förvaltningsrätt i ett ärende som har inletts där, liksom beslut av en tingsrätt eller en hovrätt, överklagas dock hos kammarrätten. Beslut av en kammarrätt i ett ärende som har inletts där överklagas hos Högsta förvaltningsdomstolen.<p><a name="P15S2"></a></p>

Prövningstillstånd krävs vid överklagande till kammarrätten.<br />
Detta gäller dock inte i fråga om ärenden som har inletts hos en förvaltningsrätt, tingsrätt eller hovrätt. <i>Lag (2010:1494)</i>.<p><a name="P15S3"></a></p><a class="paragraf" name="P16"><b>16 §</b></a>   Om ett beslut av ett sådant organ som enligt 2 § andra stycket jämställs med myndighet överklagas, ska organet vara den enskildes motpart sedan handlingarna i ärendet har överlämnats till domstolen.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>