<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2011:398) om särskild utbildning med judiska studier i grundskolan - SFS sfs-2011-398</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2011:398) om särskild utbildning med judiska studier i grundskolan</h1>
            <div class="meta-info">
                <span><strong>SFS:</strong> 2011:398</span> •
                <span><strong>Utfärdad:</strong> 2011-04-07</span>
            </div>
        </header>

        <main class="law-content">
            <h2>Förordning (2011:398) om särskild utbildning med judiska studier i grundskolan</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2011:398<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2011-04-07 <br />  


<b>Ändrad</b>:   
t.o.m. SFS 2022:281<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2011:398">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2011:398">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Innehåll"><a name="Innehåll">Innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om en utbildning i grundskolan som omfattar judiska studier.<p><a name="P1S2"></a></p>

Utbildningen är en sådan särskild utbildning som avses i 10 kap. 6 § 2 skollagen (2010:800).<p><a name="P1S3"></a></p><h4 name="Vem som får anordna utbildningen"><a name="Vem som får anordna utbildningen">Vem som får anordna utbildningen</a></h4><p><a name="P1S4"></a></p><a class="paragraf" name="P2"><b>2 §</b></a>   En huvudman för en skolenhet med grundskola får, efter tillstånd från Statens skolverk, anordna den särskilda utbildningen i årskurserna 7-9.<p><a name="P2S2"></a></p>

Ett tillstånd får gälla i högst sex år.<p><a name="P2S3"></a></p><h4 name="Syfte"><a name="Syfte">Syfte</a></h4><p><a name="P2S4"></a></p><a class="paragraf" name="P3"><b>3 §</b></a>   Den särskilda utbildningen syftar till att öka möjligheterna för elever i grundskolan som tillhör den nationella minoriteten judar att fördjupa sina kunskaper om sin minoritets kultur, historia, traditioner och religion.<p><a name="P3S2"></a></p>

Utbildningen ska stå öppen även för andra elever.<p><a name="P3S3"></a></p><h4 name="Riksrekrytering"><a name="Riksrekrytering">Riksrekrytering</a></h4><p><a name="P3S4"></a></p><a class="paragraf" name="P4"><b>4 §</b></a>   När en kommun anordnar den särskilda utbildningen ska elever från hela landet tas emot till utbildningen i mån av plats.<p><a name="P4S2"></a></p><h4 name="Urval"><a name="Urval">Urval</a></h4><p><a name="P4S3"></a></p><a class="paragraf" name="P5"><b>5 §</b></a>   Om det inte finns plats för alla sökande till den särskilda utbildningen, ska urval göras på de grunder som Statens skolverk godkänner.<p><a name="P5S2"></a></p>

Skolverket ska samråda med Statens skolinspektion innan Skolverket godkänner grunderna.<p><a name="P5S3"></a></p><h4 name="Utbildningens innehåll och utformning"><a name="Utbildningens innehåll och utformning">Utbildningens innehåll och utformning</a></h4><p><a name="P5S4"></a></p><a class="paragraf" name="P6"><b>6 §</b></a>   Utöver de ämnen som framgår av 10 kap. 4 § skollagen 
(2010:800) ska undervisning i ämnet judiska studier ingå i den  särskilda utbildningen. <p><a name="P6S2"></a></p>

Statens skolverk får meddela föreskrifter om betygskriterier i  ämnet judiska studier. Förordning (2022:281).<p><a name="P6S3"></a></p><a class="paragraf" name="P7"><b>7 §</b></a>   Vid tillämpningen av timplanen för grundskolan i bilaga 1  till skolförordningen (2011:185) ska undervisningen i ämnet  judiska studier omfatta 240 timmar som enligt timplanen får  användas för skolans val. Förordning (2019:519).<p><a name="P7S2"></a></p><a class="paragraf" name="P8"><b>8 §</b></a>   Elever på den särskilda utbildningen ska som språkval erbjudas undervisning i hebreiska och jiddisch.<p><a name="P8S2"></a></p><a class="paragraf" name="P9"><b>9 §</b></a>   För undervisning i ämnet judiska studier ska huvudmannen använda en lärare med en utbildning avsedd för undervisning i historia, religionskunskap eller samhällskunskap i grundskolans årskurs 7-9.<p><a name="P9S2"></a></p><h4 name="Ansökan och beslut om tillstånd"><a name="Ansökan och beslut om tillstånd">Ansökan och beslut om tillstånd</a></h4><p><a name="P9S3"></a></p><a class="paragraf" name="P10"><b>10 §</b></a>   Ansökan om att få anordna den särskilda utbildningen ska ges in till Statens skolverk.<p><a name="P10S2"></a></p>

Skolverket får meddela föreskrifter om ansökningstid och om ansökans innehåll.<p><a name="P10S3"></a></p>

En ansökan som ska göras till Skolverket enligt denna förordning får överföras elektroniskt.<p><a name="P10S4"></a></p><a class="paragraf" name="P11"><b>11 §</b></a>   Statens skolverk ska godkänna en ansökan om att få anordna särskild utbildning, om<br />
   1. utbildningen uppfyller villkoren i denna förordning,<br />
   2. utbildningen i övrigt uppfyller kraven på utbildning i grundskolan,<br />
   3. kostnaderna för utbildningen inte överstiger kostnaderna för annan utbildning i grundskolan hos huvudmannen, och<br />
   4. utbildningen bedöms bidra till det i 3 § angivna syftet med den särskilda utbildningen.<p><a name="P11S2"></a></p><a class="paragraf" name="P12"><b>12 §</b></a>   Statens skolverks beslut ska ange vid vilken skolenhet huvudmannen får anordna den särskilda utbildningen och hur många elever som utbildningen får omfatta. Beslutet ska även ange hur länge tillståndet gäller.<p><a name="P12S2"></a></p><a class="paragraf" name="P13"><b>13 §</b></a>   Statens skolverks beslut enligt denna förordning får inte överklagas.<p><a name="P13S2"></a></p><br /><h3 name="overgang"><a name="overgang">Övergångsbestämmelser</a></h3>
2011:398<br />
   1. Denna förordning träder i kraft den 15 maj 2011.<br />
   2. Förordningen ska tillämpas på undervisning som påbörjas efter den 30 juni 2011.<br />
   3. För elever som läst ämnet judiska studier enligt förordningen (SKOLFS 2002:8) om judiska studier i grundskolan i Stockholms kommun ska följande gälla för utbildningen i ämnet under läsåret 2011/12 för elever i årskurs 9.<p><a name="P13S2"></a></p>

Den kursplan och de betygskriterier för betygen Väl godkänt och Mycket väl godkänt som styrelsen för utbildningen fastställt för ämnet ska tillämpas.<p><a name="P13S3"></a></p>

Vid betygssättning i ämnet ska bestämmelserna i 7 kap. 3, 4 och 6-9 §§ grundskoleförordningen (1994:1194) tillämpas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>