<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2011:427) om europeiska företagsråd - SFS sfs-2011-427</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2011:427) om europeiska företagsråd</h1>
            <div class="meta-info">
                <span><strong>SFS:</strong> 2011:427</span> •
                <span><strong>Utfärdad:</strong> 2011-04-20</span>
            </div>
        </header>

        <main class="law-content">
            <h2>Lag (2011:427) om europeiska företagsråd</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2011:427<br />

<b>Departement/myndighet</b>:   
Arbetsmarknadsdepartementet ARM <br />  

<b>Utfärdad</b>:   
2011-04-20 <br />  


<b>Ändrad</b>:   
t.o.m. SFS 2017:365<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2011:427">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2011:427">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens innehåll och syfte"><a name="Lagens innehåll och syfte">Lagens innehåll och syfte</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om inrättande av europeiska företagsråd bestående av arbetstagarrepresentanter eller införande av något annat förfarande för information till och samråd med arbetstagare i gränsöverskridande frågor i gemenskapsföretag och företagsgrupper som verkar i minst två EES-stater.<p><a name="P1S2"></a></p><a class="paragraf" name="P2"><b>2 §</b></a>   Förfaranden för information till och samråd med arbetstagare ska vara ändamålsenliga och genomföras så att gemenskapsföretag och företagsgrupper kan fatta beslut på ett effektivt sätt. Därför ska<br />
   1. information ges vid en tidpunkt, på ett sätt och med ett innehåll som ger arbetstagarrepresentanterna möjlighet att göra en noggrann bedömning av eventuella konsekvenser och vid behov förbereda samråd med gemenskapsföretaget eller företagsgruppen, och<br />
   2. samråd ske genom upprättande av en dialog och utbyte av åsikter mellan arbetstagarrepresentanterna och gemenskapsföretaget eller företagsgruppen vid en tidpunkt, på ett sätt och med ett innehåll som ger arbetstagarrepresentanterna möjlighet att, på grundval av de uppgifter de fått, inom rimlig tid lämna synpunkter på föreslagna åtgärder så att de kan beaktas i beslutsprocessen av gemenskapsföretaget eller företagsgruppen.<p><a name="P2S2"></a></p><h4 name="Definitioner"><a name="Definitioner">Definitioner</a></h4><p><a name="P2S3"></a></p><a class="paragraf" name="P3"><b>3 §</b></a>   I denna lag avses med<br />
   - EES-stater: staterna i Europeiska unionen samt de övriga stater som omfattas av EES-avtalet,<br />
   - företag: en ekonomisk verksamhet i privat eller offentlig regi som bedrivs av en fysisk eller en juridisk person,<br />
   - gemenskapsföretag: ett företag som har verksamhet i minst två EES-
stater,<br />
   - kontrollerande företag: ett företag som utövar ett bestämmande inflytande över ett annat företag,<br />
   - kontrollerat företag: ett företag som ett annat företag utövar ett bestämmande inflytande över,<br />
   - företagsgrupp: en grupp av företag, som har företag i minst två EES-
stater, där ett kontrollerande företag och minst ett kontrollerat företag ingår, och<br />
   - gränsöverskridande fråga: en fråga som berör hela gemenskapsföretaget eller företagsgruppen eller minst två av deras verksamheter i olika EES-
stater.<p><a name="P3S2"></a></p>

I 7 och 13-16 §§ finns det särskilda bestämmelser om kontrollerande företag.<p><a name="P3S3"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="P3S4"></a></p><a class="paragraf" name="P4"><b>4 §</b></a>   Denna lag gäller för<br />
   1. gemenskapsföretag som har<br />
   - minst 1 000 arbetstagare i EES-staterna, varav<br />
   - minst 150 arbetstagare i var och en av minst två EES-stater, samt<br />
   2. företagsgrupper som har<br />
   - minst 1 000 arbetstagare i EES-staterna, varav<br />
   - minst 150 arbetstagare i minst ett av sina företag i en EES-stat och minst 150 arbetstagare i minst ett av sina företag i en annan EES-stat.<p><a name="P4S2"></a></p>

Antalet arbetstagare i Sverige beräknas som det genomsnittliga antalet arbetstagare under de två närmast föregående verksamhetsåren.<p><a name="P4S3"></a></p><a class="paragraf" name="P5"><b>5 §</b></a>   Denna lag gäller när gemenskapsföretaget eller det  kontrollerande företaget i en företagsgrupp har sitt säte i  Sverige. <p><a name="P5S2"></a></p>

Om gemenskapsföretaget eller det kontrollerande företaget i  en företagsgrupp inte har sitt säte i någon EES-stat, gäller  lagen när  <br />
   1. gemenskapsföretaget eller det kontrollerande företaget har  utsett en filial eller ett företag i Sverige att svara för de  förpliktelser som följer av Europaparlamentets och rådets  direktiv 2009/38/EG av den 6 maj 2009 om inrättande av ett  europeiskt företagsråd eller ett förfarande i  gemenskapsföretag och grupper av gemenskapsföretag för  information till och samråd med arbetstagare, i lydelsen  enligt Europaparlamentets och rådets direktiv (EU) 2015/1794,  eller<br />
   2. det inte har utsetts någon verksamhet eller något företag  i någon EES-stat att svara för förpliktelserna enligt  Europaparlamentets och rådets direktiv 2009/38/EG, i lydelsen  enligt Europaparlamentets och rådets direktiv (EU) 2015/1794,  och den filial eller det kontrollerade företag som har flest  arbetstagare inom EES finns i Sverige.<p><a name="P5S3"></a></p>

Bestämmelserna i 18 § om informationsskyldighet för filialer  och kontrollerade företag i Sverige, i 24, 25 och 38-40 §§ om  hur arbetstagarrepresentanter från Sverige ska utses och i 56 
§ om skydd för arbetstagarrepresentanter gäller oavsett var  gemenskapsföretaget eller det kontrollerande företaget i en  företagsgrupp har sitt säte. <i>Lag (2017:365)</i>.<p><a name="P5S4"></a></p><a class="paragraf" name="P6"><b>6 §</b></a>   I sådana fall som avses i 5 § andra stycket ska det som sägs i denna lag om gemenskapsföretag eller kontrollerande företag i en företagsgrupp gälla för den filial eller det företag som enligt nämnda bestämmelse gör lagen tillämplig.<p><a name="P6S2"></a></p><a class="paragraf" name="P7"><b>7 §</b></a>   Om ett gemenskapsföretag eller företag i en företagsgrupp är kontrollerat av ett annat företag i en EES-stat, är bestämmelserna om gemenskapsföretag eller kontrollerande företag i en företagsgrupp inte tillämpliga på det kontrollerade företaget.<p><a name="P7S2"></a></p><h4 name="Undantag för vissa gemenskapsföretag eller företagsgrupper"><a name="Undantag för vissa gemenskapsföretag eller företagsgrupper">Undantag för vissa gemenskapsföretag eller företagsgrupper</a></h4><p><a name="P7S3"></a></p><a class="paragraf" name="P8"><b>8 §</b></a>   För följande gemenskapsföretag eller företagsgrupper ska enbart 59-62
§§ om skadestånd och rättegång gälla:<br />
   1. Gemenskapsföretag eller företagsgrupper som sedan den 22 september 1996 haft ett gällande avtal om gränsöverskridande information till och samråd med arbetstagare som omfattat gemenskapsföretagets eller företagsgruppens samtliga verksamheter i EES-staterna med undantag för Förenade kungariket Storbritannien och Nordirland. Om företaget eller företagsgruppen den 1 juli 2000 hade verksamhet även i Förenade kungariket, måste avtalet senast från den tidpunkten ha omfattat även den verksamheten.<br />
   2. Gemenskapsföretag eller företagsgrupper som fallit inom tillämp-
ningsområdet för lagen (1996:359) om europeiska företagsråd sedan den 1 mars 2000 endast på grund av att lagens tillämpningsområde då utvidgades till att omfatta även verksamhet i Förenade kungariket Storbritannien och Nordirland och som vid den tidpunkten hade ett gällande avtal om gränsöverskridande information till och samråd med arbetstagare, om avtalet omfattade alla gemenskapsföretagets eller företagsgruppens arbetstagare i EES-staterna.<br />
   3. Gemenskapsföretag eller företagsgrupper som någon gång under perioden från och med den 5 juni 2009 till och med den 5 juni 2011 ingått eller förnyat gällande avtal enligt 21 eller 22 § lagen om europeiska företagsråd.<p><a name="P8S2"></a></p>

Vid en väsentlig omstrukturering av gemenskapsföretag eller företags-
grupper enligt första stycket ska dock även 1, 4-7, 9-19, 21-36 §§, 53 §
första stycket samt 55, 56 och 58 §§ gälla.<p><a name="P8S3"></a></p>

Om ett avtal enligt första stycket har löpt ut eller löper ut, ska lagen gälla i sin helhet för gemenskapsföretaget eller företagsgruppen. Om avtalet har förnyats eller förnyas, gäller dock lagen fortfarande endast enligt första stycket.<p><a name="P8S4"></a></p><h4 name="Europabolag"><a name="Europabolag">Europabolag</a></h4><p><a name="P8S5"></a></p><a class="paragraf" name="P9"><b>9 §</b></a>   Om ett gemenskapsföretag eller ett kontrollerande företag i en företagsgrupp är ett europabolag enligt rådets förordning (EG) nr 2157/2001 av den 8 oktober 2001 om stadga för europabolag, ska denna lag inte tillämpas på europabolaget eller dess dotterföretag.<p><a name="P9S2"></a></p>

Lagen ska dock tillämpas på ett europabolag och dess dotterföretag om förhandlingsdelegationen enligt 21 § lagen (2004:559) om arbetstagarinflytande i europabolag beslutat att avstå från att inleda förhandlingar om ett avtal om arbetstagarinflytande i europabolaget eller att avbryta pågående sådana förhandlingar.<p><a name="P9S3"></a></p>

Om ett gemenskapsföretag eller ett kontrollerande företag i en företagsgrupp blir dotterföretag till ett europabolag efter dess bildande, ska denna lag tillämpas på dotterföretaget om det inte omfattas av inflytande enligt lagen om arbetstagarinflytande i europabolag.<p><a name="P9S4"></a></p><h4 name="Europakooperativ"><a name="Europakooperativ">Europakooperativ</a></h4><p><a name="P9S5"></a></p><a class="paragraf" name="P10"><b>10 §</b></a>   Om ett gemenskapsföretag eller ett kontrollerande företag i en företagsgrupp är ett europakooperativ enligt rådets förordning (EG) nr 1435/2003 av den 22 juli 2003 om stadga för europeiska kooperativa föreningar (SCE-föreningar), ska denna lag inte tillämpas på europakooperativet eller dess dotterföretag.<p><a name="P10S2"></a></p>

Lagen ska dock tillämpas på ett europakooperativ och dess dotterföretag om förhandlingsdelegationen enligt 24 § lagen (2006:477) om arbetstagarinflytande i europakooperativ beslutat att avstå från att inleda förhandlingar om ett avtal om arbetstagarinflytande i europakooperativet eller att avbryta pågående sådana förhandlingar.<p><a name="P10S3"></a></p>

Om ett gemenskapsföretag eller ett kontrollerande företag i en företagsgrupp blir dotterföretag till ett europakooperativ efter dess bildande, ska denna lag tillämpas på dotterföretaget om det inte omfattas av inflytande enligt lagen om arbetstagarinflytande i europakooperativ.<p><a name="P10S4"></a></p><h4 name="Verksamhet av ideell natur eller med opinionsbildande ändamål"><a name="Verksamhet av ideell natur eller med opinionsbildande ändamål">Verksamhet av ideell natur eller med opinionsbildande ändamål</a></h4><p><a name="P10S5"></a></p><a class="paragraf" name="P11"><b>11 §</b></a>   Verksamhet som är av religiös, vetenskaplig, konstnärlig eller annan ideell natur eller som har kooperativt, fackligt, politiskt eller annat opinionsbildande ändamål undantas från lagens tillämpningsområde i fråga om verksamhetens mål och inriktning.<p><a name="P11S2"></a></p><h4 name="Avvikelser genom kollektivavtal"><a name="Avvikelser genom kollektivavtal">Avvikelser genom kollektivavtal</a></h4><p><a name="P11S3"></a></p><a class="paragraf" name="P12"><b>12 §</b></a>   Genom ett kollektivavtal som har slutits eller godkänts  av en central arbetstagarorganisation får det göras  avvikelser från denna lag.<p><a name="P12S2"></a></p>

Avvikelser får dock inte göras om avtalet innebär att mindre  förmånliga regler ska tillämpas för arbetstagarsidan än som  följer av Europaparlamentets och rådets direktiv 2009/38/EG,  i lydelsen enligt Europaparlamentets och rådets direktiv (EU) 
2015/1794. <i>Lag (2017:365)</i>.<p><a name="P12S3"></a></p><h4 name="Kontrollerande företag"><a name="Kontrollerande företag">Kontrollerande företag</a></h4><p><a name="P12S4"></a></p><a class="paragraf" name="P13"><b>13 §</b></a>   Om inte annat visas, ska ett företag anses utöva ett bestämmande inflytande över ett annat företag, om det i eget eller någon annans namn<br />
   1. har rätt att utse fler än hälften av medlemmarna i det andra företagets styrelse eller motsvarande ledningsorgan,<br />
   2. kontrollerar mer än hälften av rösterna för aktierna eller andelarna i företaget, eller<br />
   3. äger mer än hälften av aktierna eller andelarna i företaget.<p><a name="P13S2"></a></p><a class="paragraf" name="P14"><b>14 §</b></a>   Om flera företag inom en företagsgrupp anses utöva ett bestäm-mande inflytande över ett annat företag, ska i första hand det företag som avses i 13 § 1 och i andra hand det företag som avses i 13 § 2 anses som kontrollerande företag.<p><a name="P14S2"></a></p>

Första stycket gäller endast om det inte visas att ett annat företag utövar ett bestämmande inflytande.<p><a name="P14S3"></a></p><a class="paragraf" name="P15"><b>15 §</b></a>   Sådana investmentbolag som avses i artikel 3.5 a eller 3.5 c i rådets förordning (EG) nr 139/2004 av den 20 januari 2004 om kontroll av företagskoncentrationer ska inte anses vara kontrollerande företag i förhållande till andra företag på grund av aktie- eller andelsinnehav.<p><a name="P15S2"></a></p><a class="paragraf" name="P16"><b>16 §</b></a>   En konkursförvaltare, rekonstruktör eller likvidator ska vid tillämpningen av denna lag inte anses utöva ett bestämmande inflytande över ett företag.<p><a name="P16S2"></a></p><h4 name="Företagets ansvar"><a name="Företagets ansvar">Företagets ansvar</a></h4><p><a name="P16S3"></a></p><h4 name="Skyldigheten att aktivt verka för ett europeiskt företagsråd"><a name="Skyldigheten att aktivt verka för ett europeiskt företagsråd">Skyldigheten att aktivt verka för ett europeiskt företagsråd</a></h4><p><a name="P16S4"></a></p><a class="paragraf" name="P17"><b>17 §</b></a>   Gemenskapsföretaget eller det kontrollerande företaget i en företagsgrupp ska aktivt verka för inrättandet av ett europeiskt företagsråd eller införandet av något annat förfarande för information till och samråd med arbetstagare.<p><a name="P17S2"></a></p><h4 name="Överlämnande av information inför förhandlingar"><a name="Överlämnande av information inför förhandlingar">Överlämnande av information inför förhandlingar</a></h4><p><a name="P17S3"></a></p><a class="paragraf" name="P18"><b>18 §</b></a>   Gemenskapsföretaget eller det kontrollerande företaget i en företagsgrupp ska till arbetstagarna lämna information som krävs för att förhandlingar enligt 27 § ska kunna inledas. Sådan information ska lämnas via ett annat företag inom företagsgruppen eller en verksamhet i gemenskapsföretaget om arbetstagarna begär det.<p><a name="P18S2"></a></p>

Kontrollerade företag i en företagsgrupp och filialer till ett gemenskapsföretag ska till kontrollerande företag i en företagsgrupp eller gemenskapsföretag inom EES lämna de uppgifter som behövs för att kontrollerande företag och gemenskapsföretag ska kunna fullgöra sin skyldighet att lämna information till arbetstagarna.<p><a name="P18S3"></a></p><h4 name="Inledande av förhandlingar"><a name="Inledande av förhandlingar">Inledande av förhandlingar</a></h4><p><a name="P18S4"></a></p><a class="paragraf" name="P19"><b>19 §</b></a>   Initiativ till förhandlingar om inrättande av ett europeiskt företagsråd eller införande av något annat förfarande för information till och samråd med arbetstagare eller nya sådana förhandlingar får tas<br />
   1. av gemenskapsföretaget eller det kontrollerande företaget i en före-
tagsgrupp, eller<br />
   2. skriftligen av minst 100 arbetstagare eller behöriga representanter för dem vid minst två verksamheter eller företag i minst två EES-stater.<p><a name="P19S2"></a></p><a class="paragraf" name="P20"><b>20 §</b></a>   När gemenskapsföretaget eller företagsgruppen enligt 4-11 §§
omfattas av lagens tillämpningsområde och initiativ har tagits enligt 19 §, ska gemenskapsföretaget eller det kontrollerande företaget i en företagsgrupp inleda förhandlingar om inrättande av ett europeiskt företagsråd eller införande av något annat förfarande för information till och samråd med arbetstagare.<p><a name="P20S2"></a></p>

Första stycket gäller inte när det finns ett avtal om information och samråd i gränsöverskridande frågor som omfattar samtliga arbetstagare i företaget eller företagsgruppen och som har ingåtts enligt lagen
(1996:359) om europeiska företagsråd eller när 24-35 §§ den lagen har tillämpats.<p><a name="P20S3"></a></p><a class="paragraf" name="P21"><b>21 §</b></a>   Vid väsentliga omstruktureringar i gemenskapsföretaget eller företagsgruppen och då initiativ har tagits enligt 19 §, ska gemenskapsföretaget eller det kontrollerande företaget i en företagsgrupp inleda nya förhandlingar om inrättande av ett europeiskt företagsråd eller införande av något annat förfarande för information till och samråd med arbetstagare.<p><a name="P21S2"></a></p>

Första stycket gäller inte när ett avtal om information och samråd i gränsöverskridande frågor som omfattar samtliga arbetstagare inom EES i företaget eller företagsgruppen reglerar vad som ska gälla vid väsentliga omstruktureringar.<p><a name="P21S3"></a></p><h4 name="Förhandlingsdelegation för arbetstagarna"><a name="Förhandlingsdelegation för arbetstagarna">Förhandlingsdelegation för arbetstagarna</a></h4><p><a name="P21S4"></a></p><h4 name="Inrättande av en förhandlingsdelegation"><a name="Inrättande av en förhandlingsdelegation">Inrättande av en förhandlingsdelegation</a></h4><p><a name="P21S5"></a></p><a class="paragraf" name="P22"><b>22 §</b></a>   När förhandlingar ska inledas enligt 20 eller 21 §, ska en förhandlingsdelegation för arbetstagarna inrättas i enlighet med 23-25 §§.<p><a name="P22S2"></a></p>

Förhandlingsdelegationen företräder arbetstagarna i gemenskapsföretaget eller företagsgruppen i förhandlingar om ett avtal om ett europeiskt företagsråd eller något annat förfarande för information till och samråd med arbetstagare.<p><a name="P22S3"></a></p><h4 name="Sammansättning"><a name="Sammansättning">Sammansättning</a></h4><p><a name="P22S4"></a></p><a class="paragraf" name="P23"><b>23 §</b></a>   Arbetstagarna i gemenskapsföretaget eller företagsgruppen i varje EES-stat ska tilldelas en plats i arbetstagarnas förhandlingsdelegation för varje hel eller påbörjad tiondel som de tillsammans utgör av samtliga arbetstagare i gemenskapsföretaget eller företagsgruppen i samtliga EES-
stater.<p><a name="P23S2"></a></p>

När nya förhandlingar ska inledas vid väsentliga omstruktureringar, ska utöver de platser som fördelas enligt första stycket, i förekommande fall vart och ett av befintliga europeiska företagsråd i gemenskapsföretaget eller företagsgruppen tilldelas tre platser i förhandlingsdelegationen.<br />
Ledamöter till dessa platser utses inom respektive företagsråd.<p><a name="P23S3"></a></p><a class="paragraf" name="P24"><b>24 §</b></a>   Ledamöter från Sverige i arbetstagarnas förhandlingsdelegation utses av den eller de lokala arbetstagarorganisationer i Sverige som är bundna av kollektivavtal i förhållande till gemenskapsföretaget eller ett eller flera företag i en företagsgrupp.<p><a name="P24S2"></a></p>

Om det finns flera kollektivavtalsbundna lokala arbetstagarorganisationer och dessa inte kommer överens om annat, gäller följande ordning för att utse en eller flera ledamöter. Om det är fråga om en ledamot, ska denne utses av den lokala arbetstagarorganisation som företräder flest av gemenskapsföretagets eller företagsgruppens kollektivavtalsbundna arbetstagare i Sverige. Om det är fråga om flera ledamöter, ska den ordning gälla för hur arbetstagarrepresentanter utses som anges i 8 §
andra och tredje styckena lagen (1987:1245) om styrelserepresentation för de privatanställda.<p><a name="P24S3"></a></p>

Lokala arbetstagarorganisationer som tillhör samma huvudorganisation ska anses som en organisation.<p><a name="P24S4"></a></p><a class="paragraf" name="P25"><b>25 §</b></a>   Om arbetsgivaren inte är bunden av kollektivavtal i förhållande till någon arbetstagarorganisation, ska ledamöterna från Sverige i arbetstagarnas förhandlingsdelegation utses av den lokala arbetstagarorganisation i Sverige som företräder flest arbetstagare vid gemenskapsföretaget eller företagsgruppen. Detta gäller dock endast om de lokala arbetstagarorganisationerna inte kommer överens om annat.<p><a name="P25S2"></a></p>

Lokala arbetstagarorganisationer som tillhör samma huvudorganisation ska anses som en organisation.<p><a name="P25S3"></a></p><a class="paragraf" name="P26"><b>26 §</b></a>   När en förhandlingsdelegation för arbetstagarna har inrättats, ska den underrätta gemenskapsföretaget eller det kontrollerande företaget i en företagsgrupp om sin sammansättning.<p><a name="P26S2"></a></p><h4 name="Förhandlingar"><a name="Förhandlingar">Förhandlingar</a></h4><p><a name="P26S3"></a></p><h4 name="Förhandlingsmöten"><a name="Förhandlingsmöten">Förhandlingsmöten</a></h4><p><a name="P26S4"></a></p><a class="paragraf" name="P27"><b>27 §</b></a>   Gemenskapsföretaget eller det kontrollerande företaget i en företagsgrupp ska kalla till förhandlingar om inrättande av ett europeiskt företagsråd eller införande av något annat förfarande för information till och samråd med arbetstagare.<p><a name="P27S2"></a></p>

Företaget ska informera berörda verksamheter eller kontrollerade företag i företagsgruppen om hur arbetstagarnas förhandlingsdelegation är sammansatt och när förhandlingarna ska äga rum.<p><a name="P27S3"></a></p>

Företaget ska även informera behöriga europeiska arbetstagar- och arbetsgivarorganisationer om förhandlingsdelegationens sammansättning och när förhandlingarna ska inledas.<p><a name="P27S4"></a></p><a class="paragraf" name="P27a"><b>27 a §</b></a>   Möten ska om möjligt planeras så att ledamöter som har  befattning ombord på fartyg, eller suppleanter för dessa, kan  delta på plats. Om närvaro på plats inte är möjlig ska det  övervägas om det går att genomföra mötet med hjälp av teknik  för deltagande på distans. <i>Lag (2017:365)</i>.<p><a name="P27aS2"></a></p><h4 name="Enskilda möten"><a name="Enskilda möten">Enskilda möten</a></h4><p><a name="P27aS3"></a></p><a class="paragraf" name="P28"><b>28 §</b></a>   Arbetstagarnas förhandlingsdelegation har rätt att sammanträda enskilt före och efter varje möte med gemenskapsföretaget eller det kontrollerande företaget i en företagsgrupp. Vid ett sådant möte ska förhandlingsdelegationen ha tillgång till tolkar och tekniska hjälpmedel i den utsträckning som det är nödvändigt för att genomföra mötet.<p><a name="P28S2"></a></p><h4 name="Avstående från och avbrytande av förhandlingar"><a name="Avstående från och avbrytande av förhandlingar">Avstående från och avbrytande av förhandlingar</a></h4><p><a name="P28S3"></a></p><a class="paragraf" name="P29"><b>29 §</b></a>   Arbetstagarnas förhandlingsdelegation får besluta att avstå från att inleda förhandlingar om ett avtal om ett europeiskt företagsråd eller något annat förfarande för information till och samråd med arbetstagarna eller att avbryta pågående sådana förhandlingar.<p><a name="P29S2"></a></p>

I fall som avses i första stycket får en part inte framställa en ny begäran om förhandlingar enligt 19 § förrän efter två år, om parterna inte har avtalat eller kommer överens om en kortare tid.<p><a name="P29S3"></a></p><h4 name="Experter"><a name="Experter">Experter</a></h4><p><a name="P29S4"></a></p><a class="paragraf" name="P30"><b>30 §</b></a>   Arbetstagarnas förhandlingsdelegation får biträdas av experter som den själv utser. Experterna får på förhandlingsdelegationens begäran närvara vid förhandlingarna i egenskap av rådgivare.<p><a name="P30S2"></a></p><h4 name="Omröstningsregler"><a name="Omröstningsregler">Omröstningsregler</a></h4><p><a name="P30S3"></a></p><a class="paragraf" name="P31"><b>31 §</b></a>   För ett beslut om att avstå från att inleda förhandlingar eller att avbryta pågående förhandlingar enligt 29 §, krävs röster från minst två tredjedelar av ledamöterna i arbetstagarnas förhandlingsdelegation.<p><a name="P31S2"></a></p>

För att förhandlingsdelegationen ska kunna ingå ett avtal om ett europeiskt företagsråd eller något annat förfarande för information och samråd, måste mer än hälften av ledamöterna enas om det.<p><a name="P31S3"></a></p><h4 name="Kostnader"><a name="Kostnader">Kostnader</a></h4><p><a name="P31S4"></a></p><a class="paragraf" name="P32"><b>32 §</b></a>   Alla kostnader för att arbetstagarnas förhandlingsdelegation ska kunna bildas och bedriva sin verksamhet ska bäras av gemenskapsföretaget eller det kontrollerande företaget i en företagsgrupp i den utsträckning som krävs för att förhandlingsdelegationen ska kunna utföra sina uppgifter på lämpligt sätt.<p><a name="P32S2"></a></p><h4 name="Avtal"><a name="Avtal">Avtal</a></h4><p><a name="P32S3"></a></p><a class="paragraf" name="P33"><b>33 §</b></a>   Ett avtal om ett europeiskt företagsråd ska vara skriftligt och omfatta all verksamhet som gemenskapsföretaget eller företagsgruppen bedriver inom EES.<p><a name="P33S2"></a></p>

Avtalet ska behandla<br />
   1. vilka företag eller verksamheter som ska omfattas av avtalet,<br />
   2. företagsrådets sammansättning, som ska vara avvägd med hänsyn till verksamhetsgrenar inom gemenskapsföretaget eller företagsgruppen och till arbetstagarnas kön och arbetsuppgifter,<br />
   3. företagsrådets mandatperiod,<br />
   4. företagsrådets uppgifter och förfarande för information och samråd samt förhållandet mellan detta förfarande och motsvarande förfaranden på nationell nivå,<br />
   5. platsen för företagsrådets möten, hur ofta företagsrådet ska sammanträda och mötenas längd,<br />
   6. vilka ekonomiska och materiella resurser som ska ställas till företagsrådets förfogande, och<br />
   7. avtalets löptid, hur avtalet får ändras eller sägas upp och, för de fall då avtalet ska omförhandlas, när och hur detta ska gå till.<p><a name="P33S3"></a></p>

Om avtalet innehåller bestämmelser om arbetsutskott, ska även sammansättningen av samt arbetsuppgifter och mötesordning för detta behandlas i avtalet.<p><a name="P33S4"></a></p><a class="paragraf" name="P34"><b>34 §</b></a>   I stället för ett avtal om ett europeiskt företagsråd kan parterna avtala om något annat förfarande för information till och samråd med arbetstagarna. Ett sådant avtal ska vara skriftligt och omfatta all verksamhet som gemenskapsföretaget eller företagsgruppen bedriver inom EES och innehålla riktlinjer för informations- och samrådsförfarandet samt behandla arbetstagarrepresentanternas rätt till information, särskilt om frågor som har en betydande inverkan på arbetstagarnas intressen.<p><a name="P34S2"></a></p>

I avtalet ska anges vilken rätt arbetstagarrepresentanterna har att sammanträda för att diskutera den information de har fått.<p><a name="P34S3"></a></p><h4 name="Vad som gäller om avtal inte träffas"><a name="Vad som gäller om avtal inte träffas">Vad som gäller om avtal inte träffas</a></h4><p><a name="P34S4"></a></p><h4 name="När reglerna ska tillämpas"><a name="När reglerna ska tillämpas">När reglerna ska tillämpas</a></h4><p><a name="P34S5"></a></p><a class="paragraf" name="P35"><b>35 §</b></a>   Ett europeiskt företagsråd som omfattar all verksamhet som gemenskapsföretaget eller företagsgruppen bedriver inom EES ska inrättas enligt 37-52 §§ om<br />
   1. gemenskapsföretaget eller det kontrollerande företaget i en företags-
grupp och arbetstagarnas förhandlingsdelegation kommer överens om det,<br />
   2. gemenskapsföretaget eller det kontrollerande företaget i en företags-
grupp vägrar att inleda förhandlingar med förhandlingsdelegationen inom sex månader från det att arbetstagarna har begärt förhandlingar enligt 19 §, eller<br />
   3. gemenskapsföretaget eller det kontrollerande företaget i en företags-
grupp och förhandlingsdelegationen inte har nått en överenskommelse om ett avtal om europeiskt företagsråd eller något annat förfarande för information och samråd inom tre år från den tidpunkt då någon av parterna tog initiativ till förhandlingar enligt 19 §.<p><a name="P35S2"></a></p><a class="paragraf" name="P36"><b>36 §</b></a>   Bestämmelserna i 37-52 §§ ska inte tillämpas, om arbetstagarnas förhandlingsdelegation fattat beslut enligt 29 § första stycket om att avstå från att inleda förhandlingar om ett avtal enligt denna lag eller att avbryta förhandlingar om ett sådant avtal.<p><a name="P36S2"></a></p><h4 name="Det europeiska företagsrådets sammansättning"><a name="Det europeiska företagsrådets sammansättning">Det europeiska företagsrådets sammansättning</a></h4><p><a name="P36S3"></a></p><a class="paragraf" name="P37"><b>37 §</b></a>   Arbetstagarna i gemenskapsföretaget eller företagsgruppen i varje EES-stat ska tilldelas en plats i det europeiska företagsrådet för varje hel eller påbörjad tiondel som de tillsammans utgör av samtliga arbetstagare i gemenskapsföretaget eller företagsgruppen i samtliga EES-
stater.<p><a name="P37S2"></a></p>

Om inte annat avtalas, ska företagsrådet vartannat år pröva om föränd-
ringar i gemenskapsföretaget eller företagsgruppen leder till att företagsrådet ska ges en ny sammansättning. Vid denna prövning ska första stycket tillämpas.<p><a name="P37S3"></a></p>

Gemenskapsföretaget eller det kontrollerande företaget i en företags-
grupp ska tillhandahålla de uppgifter som behövs för prövningen enligt andra stycket.<p><a name="P37S4"></a></p><a class="paragraf" name="P38"><b>38 §</b></a>   Ledamöter från Sverige i det europeiska företagsrådet ska utses bland gemenskapsföretagets eller företagsgruppens anställda i Sverige.<p><a name="P38S2"></a></p><a class="paragraf" name="P39"><b>39 §</b></a>   Ledamöter från Sverige i det europeiska företagsrådet utses av den eller de lokala arbetstagarorganisationer i Sverige som är bundna av kollektivavtal i förhållande till gemenskapsföretaget eller ett eller flera företag i en företagsgrupp.<p><a name="P39S2"></a></p>

Om det finns flera kollektivavtalsbundna lokala arbetstagarorganisationer och dessa inte kommer överens om annat, gäller följande ordning för att utse en eller flera ledamöter. Om det är fråga om en ledamot, ska denne utses av den lokala arbetstagarorganisation som företräder flest av gemenskapsföretagets eller företagsgruppens kollektivavtalsbundna arbetstagare i Sverige. Om det är fråga om flera ledamöter, ska den ordning gälla för hur arbetstagarrepresentanter utses som anges i 8 §
andra och tredje styckena lagen (1987:1245) om styrelserepresentation för de privatanställda.<p><a name="P39S3"></a></p>

Lokala arbetstagarorganisationer som tillhör samma huvudorganisation ska anses som en organisation.<p><a name="P39S4"></a></p><a class="paragraf" name="P40"><b>40 §</b></a>   Om arbetsgivaren inte är bunden av kollektivavtal i förhållande till någon arbetstagarorganisation, ska ledamöterna från Sverige i det europeiska företagsrådet utses av den lokala arbetstagarorganisation i Sverige som företräder flest arbetstagare vid gemenskapsföretaget eller företagsgruppen. Detta gäller dock endast om de lokala arbetstagarorganisationerna inte kommer överens om annat.<p><a name="P40S2"></a></p>

Lokala arbetstagarorganisationer som tillhör samma huvudorganisation ska anses som en organisation.<p><a name="P40S3"></a></p><a class="paragraf" name="P41"><b>41 §</b></a>   Det europeiska företagsrådet ska underrätta gemenskapsföretaget eller det kontrollerande företaget i en företagsgrupp om sin sammansättning.<p><a name="P41S2"></a></p><h4 name="Arbetsordning"><a name="Arbetsordning">Arbetsordning</a></h4><p><a name="P41S3"></a></p><a class="paragraf" name="P42"><b>42 §</b></a>   Det europeiska företagsrådet fastställer sin egen arbetsordning.<p><a name="P42S2"></a></p><h4 name="Arbetsutskott"><a name="Arbetsutskott">Arbetsutskott</a></h4><p><a name="P42S3"></a></p><a class="paragraf" name="P43"><b>43 §</b></a>   Det europeiska företagsrådet ska inom sig utse ett arbetsutskott som består av högst fem ledamöter.<p><a name="P43S2"></a></p>

Arbetsutskottet ska ha möjlighet att löpande bedriva verksamhet.<p><a name="P43S3"></a></p><h4 name="Rätten till information och samråd"><a name="Rätten till information och samråd">Rätten till information och samråd</a></h4><p><a name="P43S4"></a></p><a class="paragraf" name="P44"><b>44 §</b></a>   Informationen till det europeiska företagsrådet ska särskilt avse<br />
   1. gemenskapsföretagets eller företagsgruppens struktur,<br />
   2. gemenskapsföretagets eller företagsgruppens ekonomiska och finansiella situation, samt<br />
   3. den förväntade utvecklingen i fråga om gemenskapsföretagets eller företagsgruppens verksamhet, produktion och försäljning.<p><a name="P44S2"></a></p><a class="paragraf" name="P45"><b>45 §</b></a>   Informationen till och samrådet med det europeiska företagsrådet ska särskilt handla om<br />
   1. sysselsättningsläget och dess förväntade utveckling,<br />
   2. investeringar,<br />
   3. betydande organisationsförändringar,<br />
   4. införandet av nya arbetsmetoder eller produktionsprocesser,<br />
   5. produktionsöverföringar,<br />
   6. fusioner,<br />
   7. nedläggningar av verksamheter eller betydande nedskärningar av verksamheter, samt<br />
   8. kollektiva uppsägningar.<p><a name="P45S2"></a></p><a class="paragraf" name="P46"><b>46 §</b></a>   Samrådet ska ske på ett sätt som gör det möjligt för arbetstagarrepresentanterna att sammanträda med gemenskapsföretaget eller det kontrollerande företaget i en företagsgrupp och få motiverade svar på eventuella yttranden.<p><a name="P46S2"></a></p><a class="paragraf" name="P47"><b>47 §</b></a>   Det europeiska företagsrådet har rätt till minst ett  möte om året med gemenskapsföretaget eller det kontrollerande  företaget i en företagsgrupp och till att då få information  och samråda om utvecklingen i gemenskapsföretagets eller  företagsgruppens affärsverksamhet och om dess  framtidsutsikter.  <p><a name="P47S2"></a></p>

Inför mötet ska gemenskapsföretaget eller det kontrollerande  företaget ge företagsrådet en skriftlig rapport om det som  mötet ska handla om.  <p><a name="P47S3"></a></p>

Möten ska om möjligt planeras så att ledamöter som har  befattning ombord på fartyg, eller suppleanter för dessa, kan  delta på plats. Om närvaro på plats inte är möjlig ska det  övervägas om det går att genomföra mötet med hjälp av teknik  för deltagande på distans. <i>Lag (2017:365)</i>.<p><a name="P47S4"></a></p><a class="paragraf" name="P48"><b>48 §</b></a>   Gemenskapsföretaget eller det kontrollerande företaget i en företagsgrupp ska, så snart det kan ske och i god tid före beslut, lämna information till arbetsutskottet om särskilda omständigheter som påverkar arbetstagarnas intressen i betydande utsträckning. Detta gäller särskilt omlokaliseringar, nedläggningar av verksamheter eller kollektiva uppsägningar.<p><a name="P48S2"></a></p>

Om arbetsutskottet begär det, ska gemenskapsföretaget eller det kontrollerande företaget sammanträda med arbetsutskottet för att informera och samråda om sådana särskilda omständigheter som avses i första stycket. Vid sådana möten har även de ledamöter i det europeiska företagsrådet som företräder arbetstagarna vid de verksamheter eller företag som är direkt berörda av omständigheterna rätt att delta. Inför mötet ska gemenskapsföretaget eller det kontrollerande företaget ge arbetsutskottet en skriftlig rapport om det som mötet ska handla om.<br />
Arbetsutskottet har rätt att yttra sig över rapporten.<p><a name="P48S3"></a></p>

Om det inte finns något arbetsutskott, ska det som sägs i denna paragraf om arbetsutskottet gälla företagsrådet.<p><a name="P48S4"></a></p><h4 name="Experter"><a name="Experter">Experter</a></h4><p><a name="P48S5"></a></p><a class="paragraf" name="P49"><b>49 §</b></a>   Det europeiska företagsrådet och arbetsutskottet får biträdas av experter som de själva utser.<p><a name="P49S2"></a></p><h4 name="Enskilda möten"><a name="Enskilda möten">Enskilda möten</a></h4><p><a name="P49S3"></a></p><a class="paragraf" name="P50"><b>50 §</b></a>   Det europeiska företagsrådet eller arbetsutskottet har rätt att sam-
manträda enskilt inför möten med gemenskapsföretaget eller det kontrollerande företaget i en företagsgrupp.<p><a name="P50S2"></a></p>

Därutöver har företagsrådet rätt att sammanträda enskilt ytterligare en gång per år.<p><a name="P50S3"></a></p><h4 name="Nya förhandlingar"><a name="Nya förhandlingar">Nya förhandlingar</a></h4><p><a name="P50S4"></a></p><a class="paragraf" name="P51"><b>51 §</b></a>   Fyra år efter det att det europeiska företagsrådet har inrättats, ska det pröva om förhandlingar ska inledas för att sluta ett avtal som avses i 33 eller 34 § eller om 37-52 §§ ska tillämpas även i fortsättningen.<p><a name="P51S2"></a></p>

Avtal enligt 33 eller 34 § ingås av företagsrådet och kräver stöd av en majoritet bland ledamöterna i rådet.<p><a name="P51S3"></a></p>

Om förhandlingar inte inleds inom sex månader eller inte leder till något avtal inom tre år från det att företagsrådet begärt förhandlingar enligt första stycket, ska 37-52 §§ gälla även i fortsättningen.<p><a name="P51S4"></a></p><h4 name="Kostnader"><a name="Kostnader">Kostnader</a></h4><p><a name="P51S5"></a></p><a class="paragraf" name="P52"><b>52 §</b></a>   Det europeiska företagsrådets och arbetsutskottets kostnader ska bäras av gemenskapsföretaget eller det kontrollerande företaget i en företagsgrupp i den utsträckning som krävs för att företagsrådet ska kunna utföra sina uppgifter på lämpligt sätt.<p><a name="P52S2"></a></p><h4 name="Övriga bestämmelser"><a name="Övriga bestämmelser">Övriga bestämmelser</a></h4><p><a name="P52S3"></a></p><h4 name="Rättskapacitet"><a name="Rättskapacitet">Rättskapacitet</a></h4><p><a name="P52S4"></a></p><a class="paragraf" name="P53"><b>53 §</b></a>   Arbetstagarnas förhandlingsdelegation och ett europeiskt företagsråd kan förvärva rättigheter och ta på sig skyldigheter samt föra talan inför domstolar och andra myndigheter.<p><a name="P53S2"></a></p>

När ett företagsråd inrättats tar det över alla rättigheter och skyldigheter från förhandlingsdelegationen och träder in som part i ett avtal om ett europeiskt företagsråd.<p><a name="P53S3"></a></p><h4 name="Information till arbetstagarna"><a name="Information till arbetstagarna">Information till arbetstagarna</a></h4><p><a name="P53S4"></a></p><a class="paragraf" name="P54"><b>54 §</b></a>   Det europeiska företagsrådet ska, med de begränsningar som kan följa av att arbetstagarrepresentanterna ålagts tystnadsplikt enligt 58 §, underrätta representanter för arbetstagarna vid gemenskapsföretaget eller företagsgruppen om innehållet i och utgången av informations- och samrådsförfarandet. Om det inte finns några arbetstagarrepresentanter, ska samtliga arbetstagare underrättas.<p><a name="P54S2"></a></p><h4 name="Information och samråd under förhandlingar om ett nytt avtal"><a name="Information och samråd under förhandlingar om ett nytt avtal">Information och samråd under förhandlingar om ett nytt avtal</a></h4><p><a name="P54S3"></a></p><a class="paragraf" name="P55"><b>55 §</b></a>   Under den tid som förhandlingar pågår om ett nytt avtal om inrättande av ett europeiskt företagsråd eller något annat förfarande för information till och samråd med arbetstagare med anledning av väsentliga omstruktureringar i gemenskapsföretaget eller i företagsgruppen, ska avtal eller andra ordningar för information och samråd fortsätta att gälla med de anpassningar som parterna enas om.<p><a name="P55S2"></a></p><h4 name="Skydd för arbetstagarrepresentanter"><a name="Skydd för arbetstagarrepresentanter">Skydd för arbetstagarrepresentanter</a></h4><p><a name="P55S3"></a></p><a class="paragraf" name="P56"><b>56 §</b></a>   Bestämmelserna i 3 § första stycket, 4 och 6-8 §§ lagen (1974:358)
om facklig förtroendemans ställning på arbetsplatsen ska gälla på motsvarande sätt för arbetstagarrepresentanter som vanligtvis utför sitt arbete i Sverige och utför uppgifter enligt denna lag.<p><a name="P56S2"></a></p><h4 name="Utbildning"><a name="Utbildning">Utbildning</a></h4><p><a name="P56S3"></a></p><a class="paragraf" name="P57"><b>57 §</b></a>   Gemenskapsföretaget eller det kontrollerande företaget i en företagsgrupp ska ge ledamöterna i arbetstagarnas förhandlingsdelegation och det europeiska företagsrådet utbildning i den utsträckning som krävs för att de ska kunna utföra sina uppdrag.<p><a name="P57S2"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P57S3"></a></p><a class="paragraf" name="P58"><b>58 §</b></a>   Gemenskapsföretaget eller det kontrollerande företaget i en företagsgrupp får besluta om tystnadsplikt för arbetstagarrepresentanter och experter som utför uppgifter enligt denna lag, om det är nödvändigt med hänsyn till företagets bästa.<p><a name="P58S2"></a></p>

Den som enligt första stycket har fått information under tystnadsplikt får trots tystnadsplikten föra informationen vidare till andra arbetstagarledamöter eller experter i samma organ. Rätten att föra informationen vidare gäller endast om uppgiftslämnaren underrättar mottagaren om tystnadsplikten. I ett sådant fall gäller tystnadsplikten även för mottagaren.<p><a name="P58S3"></a></p>

Tystnadsplikten ska, så länge det finns behov av den, fortsätta att gälla även efter det att uppdraget som arbetstagarrepresentant eller expert upphört.<p><a name="P58S4"></a></p><h4 name="Skadestånd"><a name="Skadestånd">Skadestånd</a></h4><p><a name="P58S5"></a></p><a class="paragraf" name="P59"><b>59 §</b></a>   Den som bryter mot denna lag, mot ett avtal enligt denna lag eller mot tystnadsplikt som avses i denna lag ska ersätta uppkommen skada i enlighet med 55 och 56 §§, 57 § andra stycket, 60 § första stycket samt 61 och 62 §§ lagen (1976:580) om medbestämmande i arbetslivet.<p><a name="P59S2"></a></p>

Vid tillämpningen av lagen om medbestämmande i arbetslivet ska det som sägs där om en arbetsgivare gälla även för ett gemenskapsföretag eller ett kontrollerande företag i en företagsgrupp och det som sägs om en arbetstagarorganisation gälla även för ett europeiskt företagsråd, arbetstagarnas förhandlingsdelegation eller andra organ för information till och samråd med arbetstagare.<p><a name="P59S3"></a></p>

En arbetstagare eller en arbetstagarorganisation kan dock inte med stöd av denna lag kräva skadestånd av en annan arbetstagare eller arbetstagarorganisation. Med en arbetstagarorganisation likställs ett företagsråd, en förhandlingsdelegation eller något annat organ för information till eller samråd med arbetstagare.<p><a name="P59S4"></a></p><a class="paragraf" name="P60"><b>60 §</b></a>   Om det inte finns något europeiskt företagsråd eller någon förhandlingsdelegation för arbetstagarna som kan föra talan enligt denna lag, ska det som föreskrivs om skadestånd i stället gälla berörda arbetstagarorganisationer.<p><a name="P60S2"></a></p><h4 name="Rättegång"><a name="Rättegång">Rättegång</a></h4><p><a name="P60S3"></a></p><a class="paragraf" name="P61"><b>61 §</b></a>   Mål om tillämpningen av denna lag ska, i den mån tvisten avser förhållandet mellan arbetsgivare och arbetstagare, handläggas enligt lagen (1974:371) om rättegången i arbetstvister. I ett sådant fall ska Arbetsdomstolen vara första domstol.<p><a name="P61S2"></a></p>

Vid tillämpningen av lagen om rättegången i arbetstvister ska det som sägs där om en arbetsgivare gälla även för ett gemenskapsföretag eller ett kontrollerande företag i en företagsgrupp och det som sägs om en arbetstagarorganisation gälla även för ett europeiskt företagsråd, arbetstagarnas förhandlingsdelegation eller andra organ för information till och samråd med arbetstagare. Det som sägs där om kollektivavtal ska gälla även för sådana avtal som avses i denna lag.<p><a name="P61S3"></a></p>

Mål om tillåtligheten av tystnadsplikt ska handläggas skyndsamt.<p><a name="P61S4"></a></p><a class="paragraf" name="P62"><b>62 §</b></a>   När någon vill yrka skadestånd enligt denna lag, gäller i tillämpliga delar 64, 65 och 68 §§ lagen (1976:580) om medbestämmande i arbetslivet. Vid tillämpningen av 64 § ska ett gemenskapsföretag, ett kontrollerande företag i en företagsgrupp, ett europeiskt företagsråd, arbetstagarnas förhandlingsdelegation och andra organ för information till och samråd med arbetstagare anses ha förhandlingsrätt enligt 10 §
lagen om medbestämmande i arbetslivet. Den tid enligt 65 § inom vilken talan senast ska väckas ska dock vara åtta månader.<p><a name="P62S2"></a></p><br /><h3 name="overgang"><a name="overgang">Övergångsbestämmelser</a></h3>
2011:427<br />
   1. Denna lag träder i kraft den 6 juni 2011, då lagen (1996:359) om europeiska företagsråd ska upphöra att gälla.<br />
   2. Den upphävda lagen gäller dock, med undantag för 39-41 §§, fortfarande för gemenskapsföretag eller företagsgrupper där gällande avtal enligt 21 eller 22 § den lagen ingåtts eller förnyats under tiden från och med den 5 juni 2009 till och med den 5 juni 2011 samt där ett sådant avtal senare förnyas.<br />
   3. Om en förhandlingsdelegation för arbetstagarna påbörjat förhandlingar enligt den upphävda lagen, ska förhandlingarna fortsätta enligt den nya lagen.<br />
   4. För ett gemenskapsföretag eller en företagsgrupp som tillämpar 
24-35 §§ i den upphävda lagen ska 37-52 §§ i den nya lagen gälla.<br />
   5. I fall som avses i punkten 4 ska ett europeiskt företagsråd som inrättats enligt 24 § den upphävda lagen fortsätta sin verksamhet enligt den nya lagen till dess att företagsrådet prövat sin sammansättning enligt 37 § andra stycket den nya lagen.<p><a name="P62S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>