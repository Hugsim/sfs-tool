<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fastighetsmäklarlag (2011:666) - SFS sfs-2011-666</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Fastighetsmäklarlag (2011:666)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2011:666</span> •
                <span><strong>Utfärdad:</strong> 2011-05-19</span>
            </div>
        </header>

        <main class="law-content">
            <h2>Fastighetsmäklarlag (2011:666)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2011:666<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
2011-05-19 <br />  


<b>Ändrad</b>:   
t.o.m. SFS 2017:1141<br />  

<b>Upphävd</b>: 
2021-07-01<br />

<b>Författningen har upphävts genom</b>: 
SFS 2021:516<br />


<b>Ändringsregister</b>:   
<a href="http://rkrattsbaser.gov.se/sfsr?bet=2011:666">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2011:666">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller en fysisk persons yrkesmässiga förmedling av fastigheter, delar av fastigheter, bostadsrätter, byggnader på annans mark, tomträtter, andelsrätter avseende lägenhet, arrenderätter eller hyresrätter. Den som bedriver sådan verksamhet kallas fastighetsmäklare.<p><a name="P1S2"></a></p>

Med förmedling avses en verksamhet som grundar sig på ett uppdragsavtal och som syftar till att anvisa en motpart med vilken uppdragsgivaren kan träffa avtal om överlåtelse eller upplåtelse.<p><a name="P1S3"></a></p><a class="paragraf" name="P2"><b>2 §</b></a>   Vad som föreskrivs om fastigheter i denna lag tillämpas också på den övriga egendom som anges i 1 §.<p><a name="P2S2"></a></p>

Vid förmedling av arrenderätt eller hyresrätt tillämpas inte 18 §, 22 § och 23 § första-fjärde styckena.<p><a name="P2S3"></a></p>

Vid förmedling av nyttjanderätt ska vad som föreskrivs om säljare avse den som överlåter eller upplåter nyttjanderätten och vad som föreskrivs om köpare avse motparten.<p><a name="P2S4"></a></p><a class="paragraf" name="P3"><b>3 §</b></a>   Lagen tillämpas oavsett var fastigheten är belägen, om en väsentlig del av fastighetsmäklarens uppdrag utförs i Sverige. Detta gäller inte i den utsträckning något annat följer av Europaparlamentets och rådets förordning (EG) nr 593/2008 av den 17 juni 2008 om tillämplig lag för avtalsförpliktelser (Rom I). <i>Lag (2014:1455)</i>.<p><a name="P3S2"></a></p><h4 name="Avtalsvillkor och lagens tvingande verkan"><a name="Avtalsvillkor och lagens tvingande verkan">Avtalsvillkor och lagens tvingande verkan</a></h4><p><a name="P3S3"></a></p><a class="paragraf" name="P4"><b>4 §</b></a>   Avtalsvillkor som i jämförelse med bestämmelserna i denna lag är till nackdel för en konsument är utan verkan mot honom eller henne, om inte annat anges i lagen.<p><a name="P4S2"></a></p>

Med konsument avses en fysisk person som handlar huvudsakligen för ändamål som faller utanför näringsverksamhet.<p><a name="P4S3"></a></p><h4 name="Registrering av fastighetsmäklare"><a name="Registrering av fastighetsmäklare">Registrering av fastighetsmäklare</a></h4><p><a name="P4S4"></a></p><a class="paragraf" name="P5"><b>5 §</b></a>   Varje fastighetsmäklare ska vara registrerad hos  Fastighetsmäklarinspektionen. <p><a name="P5S2"></a></p>

Skyldigheten att vara registrerad gäller inte advokater och  inte heller sådana fastighetsmäklare som ägnar sig åt enbart <br />
   1. kommunal förmedling av hyresrätter, <br />
   2. kostnadsfri förmedling av hyresrätter till studerande, <br />
   3. förmedling av hyresrätter för fritidsändamål, <br />
   4. förmedling av hyresrätter till lokaler eller <br />
   5. förmedling av hyresrätter till rum där hyrestiden uppgår  till högst två veckor. <p><a name="P5S3"></a></p>

Registreringen ska avse antingen yrkesmässig förmedling av  all den egendom som anges i 1 § (fullständig registrering)  eller yrkesmässig förmedling av enbart hyresrätter 
(registrering för hyresförmedlare). <i>Lag (2017:1141)</i>.<p><a name="P5S4"></a></p><a class="paragraf" name="P5a"><b>5 a §</b></a>   Fastighetsmäklare ska betala ansökningsavgift och årlig  avgift. <p><a name="P5aS2"></a></p>

För sådan påminnelse som anges i 29 § andra stycket ska  mäklaren även betala påminnelseavgift. <i>Lag (2017:1141)</i>.<p><a name="P5aS3"></a></p><a class="paragraf" name="P6"><b>6 §</b></a>   För att en fastighetsmäklare ska registreras krävs att mäklaren<br />
   1. inte är underårig, försatt i konkurs, underkastad näringsförbud eller har förvaltare enligt 11 kap. 7 §
föräldrabalken,<br />
   2. har försäkring för skadeståndsansvar enligt 25 §,<br />
   3. har tillfredsställande utbildning,<br />
   4. har för avsikt att vara yrkesverksam som fastighetsmäklare samt<br />
   5. är redbar och i övrigt lämplig som fastighetsmäklare.<p><a name="P6S2"></a></p><a class="paragraf" name="P7"><b>7 §</b></a>   Bestämmelser om vissa skyldigheter för den som driver  verksamhet som fastighetsmäklare med fullständig registrering  finns i lagen (2017:630) om åtgärder mot penningtvätt och  finansiering av terrorism. <i>Lag (2017:654)</i>.<p><a name="P7S2"></a></p><h4 name="God fastighetsmäklarsed"><a name="God fastighetsmäklarsed">God fastighetsmäklarsed</a></h4><p><a name="P7S3"></a></p><h4 name="Allmän omsorgsplikt"><a name="Allmän omsorgsplikt">Allmän omsorgsplikt</a></h4><p><a name="P7S4"></a></p><a class="paragraf" name="P8"><b>8 §</b></a>   Fastighetsmäklaren ska utföra sitt uppdrag omsorgsfullt och i allt iaktta god fastighetsmäklarsed.<p><a name="P8S2"></a></p>

Mäklaren ska ta till vara både säljarens och köparens intresse. Inom ramen för de krav som god fastighetsmäklarsed ställer ska mäklaren särskilt beakta uppdragsgivarens ekonomiska intressen.<p><a name="P8S3"></a></p><h4 name="Avtalet med uppdragsgivaren"><a name="Avtalet med uppdragsgivaren">Avtalet med uppdragsgivaren</a></h4><p><a name="P8S4"></a></p><a class="paragraf" name="P9"><b>9 §</b></a>   Uppdragsavtalet ska upprättas skriftligen och skrivas under av parterna. Fastighetsmäklaren får inte åberopa ett avtalsvillkor som inte har tagits in i uppdragsavtalet eller på annat sätt har avtalats skriftligen. Detta gäller dock inte överenskommelser om ändring av egendomens pris och andra villkor för överlåtelsen eller upplåtelsen.<p><a name="P9S2"></a></p>

Om uppdraget är förenat med ensamrätt, får tiden för ensamrätten bestämmas till högst tre månader åt gången. En överenskommelse om förlängning av ensamrätten får träffas tidigast en månad innan ensamrätten ska upphöra att gälla.<p><a name="P9S3"></a></p>

Om mäklaren har sagt upp uppdragsavtalet muntligen, ska mäklaren snarast också skriftligen underrätta uppdragsgivaren om uppsägningen. Om uppdragsgivaren har sagt upp avtalet, ska mäklaren snarast skriftligen bekräfta uppsägningen.<p><a name="P9S4"></a></p><h4 name="Handpenning och deposition av mottagna tillgångar"><a name="Handpenning och deposition av mottagna tillgångar">Handpenning och deposition av mottagna tillgångar</a></h4><p><a name="P9S5"></a></p><a class="paragraf" name="P10"><b>10 §</b></a>   Handpenning som fastighetsmäklaren har tagit emot ska snarast överlämnas till säljaren, om inte annat har överenskommits genom ett depositionsavtal.<p><a name="P10S2"></a></p>

Pengar och andra tillgångar som mäklaren får hand om för någon annans räkning ska hållas skilda från egna tillgångar.<p><a name="P10S3"></a></p>

Ett depositionsavtal ska upprättas skriftligen och skrivas under av parterna.<p><a name="P10S4"></a></p><h4 name="Förbud mot viss förmedling och handel med fastigheter"><a name="Förbud mot viss förmedling och handel med fastigheter">Förbud mot viss förmedling och handel med fastigheter</a></h4><p><a name="P10S5"></a></p><a class="paragraf" name="P11"><b>11 §</b></a>   En fastighetsmäklare får inte i anslutning till sitt förmedlingsuppdrag köpa en fastighet som han eller hon har eller har haft i uppdrag att förmedla.<p><a name="P11S2"></a></p><a class="paragraf" name="P12"><b>12 §</b></a>   En fastighetsmäklare får inte förmedla en fastighet till eller från<br />
   1. sin make eller sambo,<br />
   2. sitt syskon eller sin släkting i rätt upp- eller nedstigande led,<br />
   3. någon som mäklaren är besvågrad med i rätt upp- eller nedstigande led eller på sådant sätt att den ene är gift med den andres syskon eller<br />
   4. någon annan sådan närstående som avses i 4 kap. 3 §
konkurslagen (1987:672).<p><a name="P12S2"></a></p>

Om någon som är mäklaren närstående förvärvar en fastighet som mäklaren före förvärvet har haft i uppdrag att förmedla, ska mäklaren genast anmäla förvärvet till Fastighetsmäklarinspektionen. <i>Lag (2012:19)</i>.<p><a name="P12S3"></a></p><a class="paragraf" name="P13"><b>13 §</b></a>   En fastighetsmäklare får inte bedriva handel med fastigheter.<p><a name="P13S2"></a></p><h4 name="Förbud mot förtroenderubbande verksamhet"><a name="Förbud mot förtroenderubbande verksamhet">Förbud mot förtroenderubbande verksamhet</a></h4><p><a name="P13S3"></a></p><a class="paragraf" name="P14"><b>14 §</b></a>   En fastighetsmäklare får inte ägna sig åt verksamhet som är ägnad att rubba förtroendet för honom eller henne som mäklare.<p><a name="P14S2"></a></p>

Enbart det förhållandet att mäklaren får ersättning för en annan verksamhet än förmedling av fastigheter ska inte anses rubba förtroendet för mäklaren, under förutsättning att ersättningen är endast obetydlig. Mäklaren ska tydligt upplysa tilltänkta säljare och köpare om verksamheten samt om den ersättning som mäklaren får för den. Upplysningen ska lämnas till uppdragsgivaren innan uppdragsavtalet ingås och i övrigt snarast.<p><a name="P14S3"></a></p><h4 name="Förbud mot att uppträda som ombud"><a name="Förbud mot att uppträda som ombud">Förbud mot att uppträda som ombud</a></h4><p><a name="P14S4"></a></p><a class="paragraf" name="P15"><b>15 §</b></a>   En fastighetsmäklare får inte som ombud företräda säljare gentemot köpare eller köpare gentemot säljare. Mäklaren får dock åta sig begränsade uppgifter.<p><a name="P15S2"></a></p><h4 name="Rådgivnings- och upplysningsskyldighet"><a name="Rådgivnings- och upplysningsskyldighet">Rådgivnings- och upplysningsskyldighet</a></h4><p><a name="P15S3"></a></p><a class="paragraf" name="P16"><b>16 §</b></a>   Fastighetsmäklaren ska, i den utsträckning som god fastighetsmäklarsed kräver det, ge tilltänkta köpare och säljare de råd och upplysningar som de kan behöva om fastigheten och andra förhållanden som har samband med överlåtelsen. Mäklaren ska i förväg upplysa tilltänkta köpare om hur säljaren avser att genomföra försäljningen.<p><a name="P16S2"></a></p>

Mäklaren ska verka för att säljaren före överlåtelsen lämnar de uppgifter om fastigheten som kan antas vara av betydelse för en köpare. Mäklaren ska skriftligen upplysa en köpare om det ansvar som denne har för att undersöka fastigheten och ska verka för att han eller hon före köpet gör eller låter göra en sådan undersökning.<p><a name="P16S3"></a></p>

Om mäklaren har iakttagit eller annars känner till eller med hänsyn till omständigheterna har särskild anledning att misstänka något om fastighetens skick som kan antas ha betydelse för en köpare, ska mäklaren särskilt upplysa denne om detta.<p><a name="P16S4"></a></p><h4 name="Kontroll av förfoganderätts- och inskrivningsförhållanden"><a name="Kontroll av förfoganderätts- och inskrivningsförhållanden">Kontroll av förfoganderätts- och inskrivningsförhållanden</a></h4><p><a name="P16S5"></a></p><a class="paragraf" name="P17"><b>17 §</b></a>   Fastighetsmäklaren ska kontrollera vem som har rätt att förfoga över fastigheten och vilka inteckningar, servitut och andra rättigheter som belastar den. Mäklaren ska också kontrollera om fastigheten har del i en eller flera gemensamhetsanläggningar.<p><a name="P17S2"></a></p>

Avser förmedlingen en bostadsrätt, ska mäklaren kontrollera vem som har rätt att förfoga över bostadsrätten och om den är pantsatt.<p><a name="P17S3"></a></p><h4 name="Tillhandahållande av en objektsbeskrivning"><a name="Tillhandahållande av en objektsbeskrivning">Tillhandahållande av en objektsbeskrivning</a></h4><p><a name="P17S4"></a></p><a class="paragraf" name="P18"><b>18 §</b></a>   Fastighetsmäklaren ska tillhandahålla en tilltänkt köpare som är konsument en skriftlig beskrivning av fastigheten
(objektsbeskrivning).<p><a name="P18S2"></a></p>

Objektsbeskrivningen ska innehålla uppgift om fastighetens beteckning, taxeringsvärde, areal och driftskostnader och om vilka inteckningar, servitut och andra rättigheter som belastar den, liksom uppgift om gemensamhetsanläggningar.<br />
Objektsbeskrivningen ska också innehålla uppgift om byggnadens ålder, storlek och byggnadssätt.<p><a name="P18S3"></a></p>

Avser förmedlingen en bostadsrätt, ska objektsbeskrivningen innehålla uppgift om bostadsrättsföreningens namn, pantsättning av bostadsrätten, andelstal och upplåten mark.<br />
Objektsbeskrivningen ska också innehålla uppgift om lägenhetens nummer, storlek, årsavgift och beslutade ändringar av denna samt driftskostnader. Mäklaren ska även tillhandahålla den senast tillgängliga årsredovisningen för bostadsrättsföreningen och föreningens registrerade stadgar.<br />
Om det inte finns någon årsredovisning, ska föreningens ekonomiska plan tillhandahållas.<p><a name="P18S4"></a></p>

Mäklaren ska erbjuda en skriftlig beräkning av boendekostnaderna.<p><a name="P18S5"></a></p><h4 name="Upplysning om förfoganderätt"><a name="Upplysning om förfoganderätt">Upplysning om förfoganderätt</a></h4><p><a name="P18S6"></a></p><a class="paragraf" name="P19"><b>19 §</b></a>   Innan en fastighet överlåts ska fastighetsmäklaren upplysa köparen om vem som har rätt att förfoga över fastigheten.<p><a name="P19S2"></a></p><h4 name="Förteckning över anbud och övrig dokumentation"><a name="Förteckning över anbud och övrig dokumentation">Förteckning över anbud och övrig dokumentation</a></h4><p><a name="P19S3"></a></p><a class="paragraf" name="P20"><b>20 §</b></a>   Fastighetsmäklaren ska föra anteckningar över förmedlingsuppdraget. Mäklaren ska också upprätta en förteckning över de anbud som lämnas på fastigheten med angivande av anbudsgivarens namn, kontaktuppgifter, det belopp som bjudits och tidpunkt för när anbudet lämnades samt villkor för anbudet.<p><a name="P20S2"></a></p>

Dokumentationen ska överlämnas till uppdragsgivaren när uppdraget slutförts. Om ett överlåtelseavtal ingås, ska även den som köpt eller sålt fastigheten få dokumentationen när uppdraget slutförts.<p><a name="P20S3"></a></p><h4 name="Medverkan i samband med överlåtelsen"><a name="Medverkan i samband med överlåtelsen">Medverkan i samband med överlåtelsen</a></h4><p><a name="P20S4"></a></p><a class="paragraf" name="P21"><b>21 §</b></a>   Fastighetsmäklaren ska verka för att köparen och säljaren träffar överenskommelse i frågor som behöver lösas i samband med överlåtelsen. Om inte annat har avtalats, ska mäklaren hjälpa köparen och säljaren att upprätta de handlingar som behövs för överlåtelsen.<p><a name="P21S2"></a></p><h4 name="Upplysning om möjlig rätt till ersättning"><a name="Upplysning om möjlig rätt till ersättning">Upplysning om möjlig rätt till ersättning</a></h4><p><a name="P21S3"></a></p><a class="paragraf" name="P22"><b>22 §</b></a>   Upphör uppdragsavtalet utan att fastigheten överlåtits, ska fastighetsmäklaren upplysa säljaren om att en senare överlåtelse kan ge mäklaren rätt till ersättning.<p><a name="P22S2"></a></p><h4 name="Fastighetsmäklarens ersättning"><a name="Fastighetsmäklarens ersättning">Fastighetsmäklarens ersättning</a></h4><p><a name="P22S3"></a></p><a class="paragraf" name="P23"><b>23 §</b></a>   Om inte annat har avtalats, ska fastighetsmäklarens ersättning beräknas efter viss procent på köpeskillingen
(provision).<p><a name="P23S2"></a></p>

Mäklaren har rätt till provision endast om avtalet om överlåtelse har träffats genom mäklarens förmedling mellan uppdragsgivaren och någon som har anvisats av mäklaren.<p><a name="P23S3"></a></p>

Har mäklaren fått uppdraget med ensamrätt och träffas utan mäklarens förmedling avtal om överlåtelse inom den tid som ensamrätten gäller, har mäklaren rätt till provision som om avtalet förmedlats av honom eller henne.<p><a name="P23S4"></a></p>

Ska mäklaren ersättas i form av provision, har mäklaren rätt till ersättning för utlägg endast om en särskild överenskommelse har träffats om detta.<p><a name="P23S5"></a></p>

I 12 kap. 65 a § första stycket jordabalken finns bestämmelser om ersättning vid förmedling av hyreslägenheter för bostadsändamål.<p><a name="P23S6"></a></p><a class="paragraf" name="P24"><b>24 §</b></a>   Fastighetsmäklarens ersättning kan sättas ned om mäklaren vid uppdragets utförande har åsidosatt sina skyldigheter mot köparen eller säljaren. Detta gäller dock inte om åsidosättandet är av ringa betydelse.<p><a name="P24S2"></a></p><h4 name="Skadestånd"><a name="Skadestånd">Skadestånd</a></h4><p><a name="P24S3"></a></p><a class="paragraf" name="P25"><b>25 §</b></a>   Om fastighetsmäklaren uppsåtligen eller av oaktsamhet åsidosätter sina skyldigheter enligt 8-22 §§, ska han eller hon ersätta den skada som till följd av detta drabbar köparen eller säljaren. Om det är skäligt, kan skadeståndet sättas ned eller helt falla bort.<p><a name="P25S2"></a></p>

Om mäklaren har betalat skadestånd till köparen på grund av skada som köparen har tillfogats genom att fastigheten avviker från vad köparen har haft anledning att räkna med, kan mäklaren kräva tillbaka skadeståndet från säljaren i den mån också säljaren är ansvarig för skadan och det inte är oskäligt att säljaren i sista hand får bära detta ansvar ensam.<p><a name="P25S3"></a></p><h4 name="Underrättelse om skadeståndskrav"><a name="Underrättelse om skadeståndskrav">Underrättelse om skadeståndskrav</a></h4><p><a name="P25S4"></a></p><a class="paragraf" name="P26"><b>26 §</b></a>   En köpare eller säljare som vill kräva skadestånd enligt 25 § ska underrätta fastighetsmäklaren om detta inom skälig tid efter det att han eller hon insåg eller borde ha insett de omständigheter som ligger till grund för kravet. Om köparen eller säljaren inte underrättar mäklaren inom denna tid, faller rätten till skadestånd enligt denna lag bort.<p><a name="P26S2"></a></p>

Första stycket gäller inte om mäklaren har handlat grovt vårdslöst eller i strid mot tro och heder.<p><a name="P26S3"></a></p><h4 name="Preskription"><a name="Preskription">Preskription</a></h4><p><a name="P26S4"></a></p><a class="paragraf" name="P27"><b>27 §</b></a>   I fråga om preskription tillämpas preskriptionslagen
(1981:130).<p><a name="P27S2"></a></p><h4 name="Tillsyn"><a name="Tillsyn">Tillsyn</a></h4><p><a name="P27S3"></a></p><a class="paragraf" name="P28"><b>28 §</b></a>   Fastighetsmäklarinspektionen utövar tillsyn över de  fastighetsmäklare som är registrerade enligt 5 §.  Inspektionen ska se till att fastighetsmäklarna i sin  verksamhet uppfyller sina skyldigheter enligt denna lag.  Inspektionen ska inom sitt verksamhetsområde utöva tillsyn  även enligt lagen (2017:630) om åtgärder mot penningtvätt och  finansiering av terrorism och föreskrifter som har meddelats  med stöd av den lagen.<p><a name="P28S2"></a></p>

En registrerad mäklare är skyldig att låta  Fastighetsmäklarinspektionen granska akter, bokföring och  övriga handlingar som hör till verksamheten samt att lämna de  uppgifter som begärs för tillsynen.<p><a name="P28S3"></a></p>

Vid tillsyn enligt lagen om åtgärder mot penningtvätt och  finansiering av terrorism får Fastighetsmäklarinspektionen,  när den anser det är nödvändigt, genomföra en undersökning på  plats hos en registrerad mäklare. <i>Lag (2017:654)</i>.<p><a name="P28S4"></a></p><a class="paragraf" name="P29"><b>29 §</b></a>   Fastighetsmäklarinspektionen ska återkalla  registreringen för den fastighetsmäklare som <br />
   1. inte längre uppfyller kraven enligt 6 §, <br />
   2. inte betalar avgift som anges i 5 a §,  <br />
   3. handlar i strid mot sina skyldigheter enligt denna lag,  eller <br />
   4. överträder en bestämmelse i lagen (2017:630) om åtgärder  mot penningtvätt och finansiering av terrorism eller  föreskrifter som har meddelats med stöd av den lagen.<p><a name="P29S2"></a></p>

Återkallelse på grund av utebliven betalning av årlig avgift  får ske först efter påminnelse. <p><a name="P29S3"></a></p>

Om det kan anses tillräckligt, får  Fastighetsmäklarinspektionen i stället för att återkalla  registreringen meddela varning eller erinran eller, vid  överträdelse enligt första stycket 4, utfärda ett  föreläggande att göra rättelse. Är förseelsen ringa, får  inspektionen avstå från påföljd. <p><a name="P29S4"></a></p>

Fastighetsmäklarinspektionen eller, efter överklagande,  domstol får besluta att en återkallelse av registrering ska  gälla omedelbart. <i>Lag (2017:1141)</i>.<p><a name="P29S5"></a></p><a class="paragraf" name="P29a"><b>29 a §</b></a>   När Fastighetsmäklarinspektionen meddelat varning  eller erinran för en överträdelse enligt 29 § första stycket 
4, får inspektionen besluta att mäklaren ska betala en  sanktionsavgift.<p><a name="P29aS2"></a></p>

Sanktionsavgiften ska uppgå till lägst 5 000 kronor och som  högst fastställas till det högsta av <br />
   1. två gånger den vinst som gjorts av mäklaren till följd av  regelöverträdelsen, om beloppet går att fastställa, eller<br />
   2. ett belopp i kronor motsvarande en miljon euro.<p><a name="P29aS3"></a></p>

Avgiften tillfaller staten. <i>Lag (2017:654)</i>.<p><a name="P29aS4"></a></p><a class="paragraf" name="P29b"><b>29 b §</b></a>   Vid ingripande på grund av en överträdelse enligt 29 §  första stycket 4 och vid fastställande av sanktionsavgift  enligt 29 a § ska Fastighetsmäklarinspektionen tillämpa 7  kap. 13 och 16 §§ lagen (2017:630) om åtgärder mot  penningtvätt och finansiering av terrorism. <i>Lag (2017:654)</i>.<p><a name="P29bS2"></a></p><a class="paragraf" name="P29c"><b>29 c §</b></a>   I fråga om verkställighet av beslut om sanktionsavgift  tillämpas 7 kap. 21-23 §§ lagen (2017:630) om åtgärder mot  penningtvätt och finansiering av terrorism. <i>Lag (2017:654)</i>.<p><a name="P29cS2"></a></p><h4 name="Överklagande"><a name="Överklagande">Överklagande</a></h4><p><a name="P29cS3"></a></p><a class="paragraf" name="P30"><b>30 §</b></a>   Fastighetsmäklarinspektionens beslut enligt denna lag får överklagas hos allmän förvaltningsdomstol.<p><a name="P30S2"></a></p>

Prövningstillstånd krävs vid överklagande till kammarrätten.<br /><i>Lag (2012:19)</i>.<p><a name="P30S3"></a></p><h4 name="Straffansvar"><a name="Straffansvar">Straffansvar</a></h4><p><a name="P30S4"></a></p><a class="paragraf" name="P31"><b>31 §</b></a>   Den som uppsåtligen yrkesmässigt förmedlar fastigheter i strid mot vad som föreskrivs om registrering i 5 § döms till böter eller fängelse i högst sex månader.<p><a name="P31S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P31S3"></a></p><a class="paragraf" name="P32"><b>32 §</b></a>   Regeringen får meddela föreskrifter om avgifter enligt denna lag.<p><a name="P32S2"></a></p><br /><h3 name="overgang"><a name="overgang">Övergångsbestämmelser</a></h3>
2011:666<br />
   1. Denna lag träder i kraft den 1 juli 2011, då fastighetsmäklarlagen (1995:400) ska upphöra att gälla.<br />
   2. Den upphävda lagen gäller fortfarande i fråga om uppdragsavtal som har ingåtts före ikraftträdandet.<p><a name="P32S2"></a></p>

2017:654<br />
   1. Denna lag träder i kraft den 1 augusti 2017.<br />
   2. Äldre bestämmelser gäller för överträdelser som inträffat  före ikraftträdandet.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>