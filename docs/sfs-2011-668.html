<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fastighetsmäklarförordning (2011:668) - SFS sfs-2011-668</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Fastighetsmäklarförordning (2011:668)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2011:668</span> •
                <span><strong>Utfärdad:</strong> 2011-05-19</span>
            </div>
        </header>

        <main class="law-content">
            <h2>Fastighetsmäklarförordning (2011:668)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2011:668<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
2011-05-19 <br />  


<b>Ändrad</b>:   
t.o.m. SFS 2018:1842<br />  

<b>Upphävd</b>: 
2021-07-01<br />

<b>Författningen har upphävts genom</b>: 
SFS 2021:518<br />


<b>Ändringsregister</b>:   
<a href="http://rkrattsbaser.gov.se/sfsr?bet=2011:668">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2011:668">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Ansökan om registrering"><a name="Ansökan om registrering">Ansökan om registrering</a></h4><p><a name="S2"></a></p><a class="paragraf" name="P1"><b>1 §</b></a>   Den som vill bli registrerad som fastighetsmäklare  ska ansöka om det skriftligen hos  Fastighetsmäklarinspektionen.<p><a name="P1S2"></a></p>

Ansökningen ska innehålla uppgifter om sökandens namn,  personnummer, folkbokföringsadress, e-postadress och  telefonnummer samt, i förekommande fall, det företagsnamn som  sökanden avser att driva sin verksamhet under. Den som saknar  personnummer ska i stället ange samordningsnummer eller, om  även sådant saknas, födelsedatum. Den som saknar  folkbokföringsadress ska i stället ange bostadsadress. <p><a name="P1S3"></a></p>

Det ska framgå av ansökningen om registrering söks för  förmedling av all den egendom som anges i 1 §  fastighetsmäklarlagen (2011:666), fullständig registrering,  eller för förmedling av enbart hyresrätter, registrering för  hyresförmedlare. <p><a name="P1S4"></a></p>

Om sökanden ska bedriva förmedlingsverksamhet som anställd,  ska arbetsgivarens namn, adress och telefonnummer anges. Är  arbetsgivaren en juridisk person, ska dessutom  organisationsnummer anges. Förordning (2018:1842).<p><a name="P1S5"></a></p><a class="paragraf" name="P2"><b>2 §</b></a>   Till ansökningen ska fogas bevis om att sökanden<br />
   1. har en sådan ansvarsförsäkring som avses i 6 § 2 fastighetsmäklarlagen (2011:666),<br />
   2. har tillfredsställande utbildning, och<br />
   3. inte har förvaltare enligt 11 kap. 7 § föräldrabalken.<p><a name="P2S2"></a></p>

Fastighetsmäklarinspektionen får meddela närmare föreskrifter om bevis enligt första stycket. Förordning (2012:26).<p><a name="P2S3"></a></p><h4 name="Erkännande av vissa utländska yrkeskvalifikationer"><a name="Erkännande av vissa utländska yrkeskvalifikationer">Erkännande av vissa utländska yrkeskvalifikationer</a></h4><p><a name="P2S4"></a></p><a class="paragraf" name="P3"><b>3 §</b></a>   Bestämmelser om tillfällig yrkesutövning och erkännande  av yrkeskvalifikationer som har förvärvats eller erkänts i en  annan stat än Sverige inom EES eller i Schweiz finns i lagen 
(2016:145) om erkännande av yrkeskvalifikationer och i de  föreskrifter som meddelats i anslutning till den lagen.<br />
Förordning (2016:167).<p><a name="P3S2"></a></p><h4 name="Underrättelse om tillfällig yrkesutövning"><a name="Underrättelse om tillfällig yrkesutövning">Underrättelse om tillfällig yrkesutövning</a></h4><p><a name="P3S3"></a></p><a class="paragraf" name="P4"><b>4 §</b></a>   Den som för första gången avser att tillfälligt utöva  fastighetsmäklaryrket i Sverige enligt de bestämmelser som  avses i 3 § ska, i stället för det som anges i 1 §, på  förhand ge in en skriftlig underrättelse till  Fastighetsmäklarinspektionen. <p><a name="P4S2"></a></p>

En underrättelse enligt första stycket ska innehålla  uppgifter om fastighetsmäklarens namn, personnummer eller  samordningsnummer eller födelsedatum, bostadsadress,  e-postadress och telefonnummer samt, i förekommande fall, det  företagsnamn som han eller hon driver sin verksamhet under.  Det ska framgå av underrättelsen om verksamheten omfattar  förmedling av all den egendom som anges i 1 §  fastighetsmäklarlagen (2011:666) eller endast förmedling av  hyresrätter. Vidare ska underrättelsen ange den tid under  vilken mäklaren avser att bedriva verksamhet i Sverige. <p><a name="P4S3"></a></p>

Till underrättelsen ska det fogas<br />
   1. bevis om mäklarens nationalitet,<br />
   2. bevis om att mäklaren har försäkring för skadeståndsansvar  enligt 25 § fastighetsmäklarlagen, och<br />
   3. intyg om att mäklaren uppfyller kraven för tillfällig  yrkesutövning enligt lagen (2016:145) om erkännande av  yrkeskvalifikationer och de föreskrifter som har meddelats i  anslutning till den lagen.<p><a name="P4S4"></a></p>

Fastighetsmäklarinspektionen får meddela närmare föreskrifter  om bevis och intyg enligt tredje stycket.  Förordning (2018:1842).<p><a name="P4S5"></a></p><a class="paragraf" name="P5"><b>5 §</b></a>   När en fullständig underrättelse med bifogade handlingar  kommit in till Fastighetsmäklarinspektionen ska mäklaren  anses registrerad enligt 5 § fastighetsmäklarlagen 
(2011:666). Registreringen gäller under ett år och får  förnyas på begäran av den registrerade. Om de faktiska  omständigheter som avses i de handlingar som bifogats en  tidigare underrättelse ändras, ska mäklaren ge in  kompletterande aktuella handlingar. Förordning (2016:167).<p><a name="P5S2"></a></p><a class="paragraf" name="P6"><b>6 §</b></a>   Innehav av ett sådant europeiskt yrkeskort som avses i 
5 § 9 lagen (2016:145) om erkännande av yrkeskvalifikationer  och som gäller yrkesutövning i Sverige ska anses utgöra en  förhandsunderrättelse enligt 4 §.<p><a name="P6S2"></a></p>

En registrering enligt 5 § som grundas på en underrättelse  enligt första stycket gäller under 18 månader.  Förordning (2016:167).<p><a name="P6S3"></a></p><h4 name="Avgifter"><a name="Avgifter">Avgifter</a></h4><p><a name="P6S4"></a></p><a class="paragraf" name="P7"><b>7 §</b></a>   För prövning av en ansökan enligt 1 § tas en avgift ut enligt 9-14 §§ avgiftsförordningen (1992:191), varvid avgiftsklass 4 tillämpas.<p><a name="P7S2"></a></p><a class="paragraf" name="P8"><b>8 §</b></a>   Den som är registrerad som fastighetsmäklare ska från och  med kalenderåret efter registreringsåret betala en årlig  avgift på 3 250 kronor. Detta gäller inte den som  registrerats med tillämpning av 5 §.<p><a name="P8S2"></a></p>

Fastighetsmäklarinspektionen får meddela närmare föreskrifter  om när avgiften ska betalas. Förordning (2017:1140).<p><a name="P8S3"></a></p><a class="paragraf" name="P8a"><b>8 a §</b></a>   Om den årliga avgiften inte betalas inom föreskriven  tid, ska Fastighetsmäklarinspektionen skicka en påminnelse  till fastighetsmäklaren. Den ska innehålla en uppmaning att  betala inom en viss tid som myndigheten bestämmer.<p><a name="P8aS2"></a></p>

För påminnelsen ska Fastighetsmäklarinspektionen ta ut en  avgift på 500 kronor, som ska betalas inom den tid som  bestäms enligt första stycket. Avgiftsinkomsterna får  disponeras av Fastighetsmäklarinspektionen.<br />
Förordning (2017:1140).<p><a name="P8aS3"></a></p><h4 name="Information"><a name="Information">Information</a></h4><p><a name="P8aS4"></a></p><a class="paragraf" name="P9"><b>9 §</b></a>   Om en fastighetsmäklare upphör med sin verksamhet, försätts i konkurs eller får näringsförbud, ska mäklaren anmäla det till Fastighetsmäklarinspektionen. Detsamma gäller om något förhållande som ska uppges enligt 1 eller 2 § ändras.<br />
Förordning (2012:26).<p><a name="P9S2"></a></p><a class="paragraf" name="P10"><b>10 §</b></a>   Om en myndighet anser att det finns anledning att meddela en fastighetsmäklare erinran eller varning eller att återkalla mäklarens registrering, ska myndigheten anmäla det till Fastighetsmäklarinspektionen. Förordning (2012:26).<p><a name="P10S2"></a></p><a class="paragraf" name="P11"><b>11 §</b></a>   Om Fastighetsmäklarinspektionen har anledning att anta att någon yrkesmässigt förmedlar fastigheter i strid mot 5 §
fastighetsmäklarlagen (2011:666), ska inspektionen anmäla det till allmän åklagare. Förordning (2012:26).<p><a name="P11S2"></a></p><a class="paragraf" name="P12"><b>12 §</b></a>   Fastighetsmäklarinspektionen ska på begäran utfärda intyg om att en fastighetsmäklares registrering inte har återkallats eller att varning eller erinran inte har meddelats mäklaren.<br />
Förordning (2012:26).<p><a name="P12S2"></a></p><a class="paragraf" name="P13"><b>13 §</b></a>   Fastighetsmäklarinspektionen ska lämna de upplysningar och utfärda de intyg om behörighet, yrkesverksamhet eller liknande förhållanden som en behörig myndighet i en EES-stat eller Schweiz begär. Förordning (2012:26).<p><a name="P13S2"></a></p><a class="paragraf" name="P14"><b>14 §</b></a>   Om Fastighetsmäklarinspektionen har återkallat registreringen för en fastighetsmäklare som registrerats enligt 5 § eller meddelat en sådan mäklare varning eller erinran, ska inspektionen sedan beslutet fått laga kraft underrätta behörig myndighet eller organisation i mäklarens etableringsmedlemsstat. Förordning (2012:26).<p><a name="P14S2"></a></p><h4 name="Utbildning"><a name="Utbildning">Utbildning</a></h4><p><a name="P14S3"></a></p><a class="paragraf" name="P15"><b>15 §</b></a>   Den utbildning som avses i 6 § 3 fastighetsmäklarlagen
(2011:666) ska omfatta fastighetsförmedling, fastighetsrätt och annan civilrätt, skatterätt, ekonomi, byggnadsteknik samt fastighetsvärdering.<p><a name="P15S2"></a></p>

Första stycket gäller inte fastighetsmäklare som förmedlar enbart hyresrätter. För dem ska utbildningen omfatta handledd praktik hos en registrerad fastighetsmäklare som ägnar sig åt förmedling av hyresrätter avseende bostadslägenheter.<p><a name="P15S3"></a></p>

Fastighetsmäklarinspektionen får medge undantag från första och andra styckena om det finns särskilda skäl för det i ett enskilt fall.<p><a name="P15S4"></a></p>

Fastighetsmäklarinspektionen får meddela närmare föreskrifter om utbildningens innehåll och omfattning. Förordning (2012:26).<p><a name="P15S5"></a></p><a class="paragraf" name="P16"><b>16 §</b></a>   Har upphävts genom förordning (2016:167).<p><a name="P16S2"></a></p><a class="paragraf" name="P17"><b>17 §</b></a>   Har upphävts genom förordning (2016:167).<p><a name="P17S2"></a></p><a class="paragraf" name="P18"><b>18 §</b></a>   Har upphävts genom förordning (2016:167).<p><a name="P18S2"></a></p><a class="paragraf" name="P19"><b>19 §</b></a>   Har upphävts genom förordning (2016:167).<p><a name="P19S2"></a></p><h4 name="Försäkring"><a name="Försäkring">Försäkring</a></h4><p><a name="P19S3"></a></p><a class="paragraf" name="P20"><b>20 §</b></a>   Försäkring som avses i 6 § 2 fastighetsmäklarlagen
(2011:666) ska tecknas hos en försäkringsgivare som har tillstånd att driva försäkringsrörelse i en EES-stat eller i ett land som är medlem i Organisationen för ekonomiskt samarbete (OECD). Fastighetsmäklarinspektionen får i ett enskilt fall besluta att försäkringen får tecknas hos en annan försäkringsgivare, om denne är underkastad motsvarande krav på soliditet, likviditet, riskhantering och tillsyn som gäller för svenska försäkringsföretag.<p><a name="P20S2"></a></p>

Försäkringsvillkoren ska innebära att<br />
   1. försäkringen för varje skadefall täcker skadeståndsskyldighet upp till 2 000 000 kronor för fastighetsmäklare som förmedlar all den egendom som anges i 1 § fastighetsmäklarlagen och upp till 200 000 kronor för fastighetsmäklare som förmedlar enbart hyresrätter,<br />
   2. försäkringsskyddet gäller för skador som har orsakats under den tid då försäkringen varit i kraft,<br />
   3. ersättningen betalas ut till den skadelidande utan avdrag för självrisk,<br />
   4. försäkringsskyddet kan upphöra tidigast en månad efter det att Fastighetsmäklarinspektionen har underrättats om upphörandet, och<br />
   5. försäkringsskyddet i övrigt är tillfredsställande i de avseenden som är av betydelse för den skadelidandes rätt.<p><a name="P20S3"></a></p>

För en fastighetsmäklare som registrerats med tillämpning av 5 § gäller inte andra stycket 4. Förordning (2012:26).<p><a name="P20S4"></a></p><h4 name="Fastighetsmäklarregistret"><a name="Fastighetsmäklarregistret">Fastighetsmäklarregistret</a></h4><p><a name="P20S5"></a></p><a class="paragraf" name="P21"><b>21 §</b></a>   Fastighetsmäklarinspektionen ska med hjälp av  automatiserad behandling föra ett register över registrerade  fastighetsmäklare (fastighetsmäklarregistret).<p><a name="P21S2"></a></p>

Inspektionen är personuppgiftsansvarig för registret.  Förordning (2018:304).<p><a name="P21S3"></a></p><a class="paragraf" name="P22"><b>22 §</b></a>   Personuppgifter får behandlas i  fastighetsmäklarregistret om det behövs för<br />
   1. prövning av en ansökan om registrering eller en  underrättelse om tillfällig verksamhet,<br />
   2. den tillsyn som Fastighetsmäklarinspektionen utövar över  fastighetsmäklare enligt fastighetsmäklarlagen (2011:666),  och<br />
   3. information till allmänheten om mäklare som är eller har  varit registrerade.<p><a name="P22S2"></a></p>

Personuppgifter som behandlas för ändamål som anges i första  stycket får också behandlas för att fullgöra uppgiftslämnande  som sker i överensstämmelse med lag eller förordning.  Uppgifterna får även behandlas för andra ändamål, under  förutsättning att uppgifterna inte behandlas på ett sätt som  är oförenligt med det ändamål för vilket uppgifterna samlades  in. Förordning (2018:304).<p><a name="P22S3"></a></p><a class="paragraf" name="P23"><b>23 §</b></a>   I fastighetsmäklarregistret ska följande uppgifter  antecknas om varje fastighetsmäklare:<br />
   1. namn, personnummer eller, om sådant saknas,  samordningsnummer eller födelsedatum, folkbokföringsadress  eller, om sådan saknas, bostadsadress, e-postadress och  telefonnummer, <br />
   2. i förekommande fall det företagsnamn som mäklaren driver  sin verksamhet under,<br />
   3. eventuell arbetsgivares namn, adress och telefonnummer  samt, om arbetsgivaren är en juridisk person,  organisationsnummer, <br />
   4. typ av registrering (fullständig registrering eller  registrering för hyresförmedlare), <br />
   5. nuvarande och tidigare ansvarsförsäkring, <br />
   6. datum för beslut om registrering, och <br />
   7. datum för beslut om avregistrering. <p><a name="P23S2"></a></p>

Om registreringen avser en tillfällig verksamhet ska det  antecknas. Förordning (2018:1842).<p><a name="P23S3"></a></p><a class="paragraf" name="P24"><b>24 §</b></a>   För fastighetsmäklare som registrerats med tillämpning av 5 § ska i fastighetsmäklarregistret förutom uppgifter enligt 23 § antecknas mäklarens etableringsmedlemsstat och den tid för vilken registreringen gäller.<p><a name="P24S2"></a></p><a class="paragraf" name="P25"><b>25 §</b></a>   I fastighetsmäklarregistret får en uppgift om ett tillsynsärende och beslut om en disciplinär åtgärd antecknas. Även i övrigt får sådana uppgifter antecknas i registret som behövs för Fastighetsmäklarinspektionens prövning av frågor om registrering eller för inspektionens tillsyn över fastighetsmäklare. Förordning (2012:26).<p><a name="P25S2"></a></p><a class="paragraf" name="P26"><b>26 §</b></a>   Fastighetsmäklarinspektionen ska i fråga om en  registrerad fastighetsmäklare på sin webbplats hålla följande  uppgifter i registret tillgängliga: <br />
   1. mäklarens namn,<br />
   2. tidpunkten för den senaste registreringen, <br />
   3. typ av registrering (fullständig registrering eller  registrering för hyresförmedlare),<br />
   4. i förekommande fall det företagsnamn som mäklaren driver  sin verksamhet under, <br />
   5. eventuell arbetsgivares namn och adress, och <br />
   6. mäklarens etableringsmedlemsstat och den tid för vilken  registreringen gäller om mäklaren bedriver tillfällig  verksamhet. Förordning (2018:1842).<p><a name="P26S2"></a></p><a class="paragraf" name="P27"><b>27 §</b></a>   Personuppgifter i fastighetsmäklarregistret ska gallras när de inte längre behövs för registrets ändamål och senast vid den tidpunkt som anges i 28-30 §§.<p><a name="P27S2"></a></p><a class="paragraf" name="P28"><b>28 §</b></a>   Har domstol beslutat att en disciplinär åtgärd ska undanröjas, ska uppgift om åtgärden gallras när beslutet om undanröjande vunnit laga kraft.<p><a name="P28S2"></a></p><a class="paragraf" name="P29"><b>29 §</b></a>   En uppgift om ett tillsynsärende eller en varning eller erinran ska gallras senast fem år efter det att Fastighetsmäklarinspektionen genom beslut skilt ärendet ifrån sig. Förordning (2012:26).<p><a name="P29S2"></a></p><a class="paragraf" name="P30"><b>30 §</b></a>   Övriga uppgifter som antecknats om en fastighetsmäklare enligt 23-25 §§ ska gallras senast tio år efter det att mäklaren avregistrerats.<p><a name="P30S2"></a></p><a class="paragraf" name="P31"><b>31 §</b></a>   Har upphävts genom förordning (2018:304).<p><a name="P31S2"></a></p><br /><h3 name="overgang"><a name="overgang">Övergångsbestämmelser</a></h3>
2011:668<br />
   1. Denna förordning träder i kraft den 1 juli 2011, då fastighetsmäklarförordningen (1995:1028) ska upphöra att gälla.<br />
   2. För den som före ikraftträdandet var registrerad som fastighetsmäklare, ska kravet avseende försäkringsbelopp i 20 § andra stycket 1 vara uppfyllt senast den 1 januari 2012.  <p><a name="P31S2"></a></p></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>