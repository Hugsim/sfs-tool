<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2012:735) med kompletterande bestämmelser till EU:s blankningsförordning - SFS sfs-2012-735</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2012:735) med kompletterande bestämmelser till EU:s blankningsförordning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2012:735</span> •
                <span><strong>Utfärdad:</strong> 2012-11-22</span>
            </div>
        </header>

        <main class="law-content">
            <h2>Lag (2012:735) med kompletterande bestämmelser till EU:s blankningsförordning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2012:735<br />

<b>Departement/myndighet</b>:   
Finansdepartementet FMA V <br />  

<b>Utfärdad</b>:   
2012-11-22 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2012:735">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2012:735">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag kompletterar Europaparlamentets och rådets förordning (EU) nr 236/2012 om blankning och vissa aspekter av kreditswappar (blankningsförordningen).<p><a name="P1S2"></a></p>

Termer och uttryck i denna lag har samma betydelse som i blankningsförordningen.<p><a name="P1S3"></a></p><h4 name="Behörig myndighet"><a name="Behörig myndighet">Behörig myndighet</a></h4><p><a name="P1S4"></a></p><a class="paragraf" name="P2"><b>2 §</b></a>   Finansinspektionen är behörig myndighet enligt blankningsförordningen.<p><a name="P2S2"></a></p><h4 name="Tillsyn"><a name="Tillsyn">Tillsyn</a></h4><p><a name="P2S3"></a></p><a class="paragraf" name="P3"><b>3 §</b></a>   För tillsynen över att bestämmelserna i blankningsförordningen följs får Finansinspektionen förelägga<br />
   1. ett företag eller någon annan att tillhandahålla uppgifter, handlingar eller annat, och<br />
   2. den som förväntas kunna lämna upplysningar i saken att inställa sig till förhör på tid och plats som inspektionen bestämmer.<p><a name="P3S2"></a></p>

Första stycket gäller inte i den utsträckning uppgiftslämnandet skulle strida mot den i lag reglerade tystnadsplikten för advokater.<p><a name="P3S3"></a></p><a class="paragraf" name="P4"><b>4 §</b></a>   Finansinspektionen får också förelägga den som har åsidosatt sina skyldigheter enligt blankningsförordningen att inom viss tid vidta en viss åtgärd för att komma till rätta med situationen eller upphöra med ett visst agerande.<p><a name="P4S2"></a></p><a class="paragraf" name="P5"><b>5 §</b></a>   Ett beslut om föreläggande enligt denna lag får förenas med vite.<p><a name="P5S2"></a></p><h4 name="Särskild avgift"><a name="Särskild avgift">Särskild avgift</a></h4><p><a name="P5S3"></a></p><a class="paragraf" name="P6"><b>6 §</b></a>   Finansinspektionen ska besluta att en särskild avgift ska tas ut av den som åsidosätter sina skyldigheter enligt blankningsförordningen genom att<br />
   1. inte anmäla att en kort nettoposition i aktier har uppnått eller sjunkit under det relevanta tröskelvärdet för anmälan
(artikel 5),<br />
   2. inte offentliggöra uppgifter om en kort nettoposition i aktier när den har uppnått eller sjunkit under det relevanta tröskelvärdet för offentliggörande (artikel 6),<br />
   3. inte anmäla att en kort nettoposition i emitterade statspapper har uppnått eller sjunkit under de relevanta tröskelvärdena för anmälan (artikel 7),<br />
   4. inte anmäla att en position utan täckning i en statskreditswapp har uppnått eller sjunkit under de relevanta tröskelvärdena för anmälan (artikel 8),<br />
   5. inte iaktta det som föreskrivs i artikel 9 vid anmälan eller offentliggörande enligt artikel 5, 6, 7 eller 8,<br />
   6. inte föra register över bruttopositioner som skapar en betydande kort nettoposition (artikel 9.1 andra stycket),<br />
   7. utföra en blankning av en aktie som är upptagen till handel på en handelsplats trots att inte något av villkoren i artikel 12 är uppfyllt,<br />
   8. utföra en blankning av ett statspapper trots att inte något av villkoren i artikel 13 uppfyllt,<br />
   9. utföra en statskreditswappstransaktion i strid med artikel 14,<br />
   10. inte se till att det finns sådana rutiner som anges i artikel 15,<br />
   11. inte underrätta den behöriga myndigheten om förändringar som påverkar rätten att utnyttja undantaget för marknadsgaranter eller primärmarknadsoperationer (artikel 17.9 och 17.10),<br />
   12. inte anmäla eller offentliggöra information om en kort nettoposition i ett visst finansiellt instrument eller en klass av finansiella instrument när en sådan position har uppnått eller sjunkit under ett tröskelvärde för anmälan och en anmälan eller ett offentliggörande har krävts av Finansinspektionen med stöd av artikel 18,<br />
   13. inte anmäla en betydande ökning av de avgifter som begärs för utlåning av specifika finansiella instrument eller klasser av finansiella instrument när en anmälan av sådana ökningar har krävts av Finansinspektionen med stöd av artikel 19,<br />
   14. utföra en sådan transaktion som avses i artikel 20, 21 eller 23 i strid med ett förbud mot eller ett villkor eller en begränsning som har beslutats av Finansinspektionen med stöd av någon av artiklarna,<br />
   15. inte anmäla eller offentliggöra information om en kort nettoposition i ett visst finansiellt instrument eller en klass av finansiella instrument när en anmälan eller ett offentliggörande har krävts av Europeiska värdepappers- och marknadsmyndigheten med stöd av artikel 28.1 a, eller<br />
   16. utföra en sådan transaktion som avses i artikel 28.1 b i strid med ett förbud mot eller ett villkor som har beslutats av Europeiska värdepappers- och marknadsmyndigheten med stöd av den artikeln.<p><a name="P6S2"></a></p><a class="paragraf" name="P7"><b>7 §</b></a>   Särskild avgift ska<br />
   1. i fall som avses i 6 § 1-6, 10-13 och 15 vara lägst 5 000 kronor och högst 5 miljoner kronor, och<br />
   2. i fall som avses i 6 § 7-9, 14 och 16 vara lägst 5 000 kronor och högst 10 miljoner kronor.<p><a name="P7S2"></a></p>

Särskild avgift tillfaller staten.<p><a name="P7S3"></a></p><a class="paragraf" name="P8"><b>8 §</b></a>   En särskild avgift får bara tas ut om den som avgiften gäller, inom två år från det att överträdelsen ägde rum, har delgetts en upplysning om att frågan om särskild avgift har tagits upp av Finansinspektionen.<p><a name="P8S2"></a></p><a class="paragraf" name="P9"><b>9 §</b></a>   Om överträdelsen är ringa eller ursäktlig eller det annars finns särskilda skäl, får en särskild avgift efterges helt eller delvis.<p><a name="P9S2"></a></p><a class="paragraf" name="P10"><b>10 §</b></a>   En särskild avgift ska betalas till Finansinspektionen inom trettio dagar efter det att beslutet om att ta ut avgiften har vunnit laga kraft eller den längre tid som anges i beslutet.<p><a name="P10S2"></a></p><a class="paragraf" name="P11"><b>11 §</b></a>   Om den särskilda avgiften inte har betalats inom den tid som anges i 10 §, ska Finansinspektionen lämna den obetalda avgiften för indrivning.<p><a name="P11S2"></a></p><h4 name="Bestämmelser om indrivning av statliga fordringar finns i lagen (1993:891) om indrivning av statliga fordringar m.m."><a name="Bestämmelser om indrivning av statliga fordringar finns i lagen (1993:891) om indrivning av statliga fordringar m.m.">Bestämmelser om indrivning av statliga fordringar finns i lagen (1993:891) om indrivning av statliga fordringar m.m.</a></h4><p><a name="P11S3"></a></p><a class="paragraf" name="P12"><b>12 §</b></a>   Ett beslut om särskild avgift får verkställas enligt utsökningsbalken, om avgiften inte har betalats inom den tid som anges i 10 §.<p><a name="P12S2"></a></p><a class="paragraf" name="P13"><b>13 §</b></a>   En särskild avgift som har beslutats faller bort i den utsträckning verkställighet inte har skett inom fem år från det att beslutet vann laga kraft.<p><a name="P13S2"></a></p><h4 name="Avgifter till Finansinspektionen"><a name="Avgifter till Finansinspektionen">Avgifter till Finansinspektionen</a></h4><p><a name="P13S3"></a></p><a class="paragraf" name="P14"><b>14 §</b></a>   Finansinspektionen får ta ut avgifter för prövning av anmälningar enligt blankningsförordningen.<p><a name="P14S2"></a></p>

För att bekosta Finansinspektionens övervakning enligt denna lag ska de institut som står under inspektionens tillsyn betala årliga avgifter.<p><a name="P14S3"></a></p>

Regeringen får meddela föreskrifter om avgifter enligt första och andra styckena.<p><a name="P14S4"></a></p><h4 name="Överklagande m.m."><a name="Överklagande m.m.">Överklagande m.m.</a></h4><p><a name="P14S5"></a></p><a class="paragraf" name="P15"><b>15 §</b></a>   Finansinspektionens beslut enligt denna lag och enligt artikel 17.7 i blankningsförordningen får överklagas till allmän förvaltningsdomstol. Andra beslut enligt blankningsförordningen får inte överklagas.<p><a name="P15S2"></a></p>

Prövningstillstånd krävs vid överklagande till kammarrätten.<p><a name="P15S3"></a></p><a class="paragraf" name="P16"><b>16 §</b></a>   Finansinspektionen får bestämma att ett beslut ska gälla omedelbart, om annat inte följer av blankningsförordningen.<p><a name="P16S2"></a></p><br /><h3 name="overgang"><a name="overgang">Övergångsbestämmelser</a></h3>
2012:735<br />
   1. Denna lag träder i kraft den 1 januari 2013.<br />
   2. Särskild avgift får tas ut endast för överträdelser som har skett efter ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>