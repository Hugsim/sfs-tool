<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2012:854) om uthyrning av arbetstagare - SFS sfs-2012-854</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2012:854) om uthyrning av arbetstagare</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2012:854</span> •
                <span><strong>Utfärdad:</strong> 2012-12-06</span>
            </div>
        </header>

        <main class="law-content">
            <h2>Lag (2012:854) om uthyrning av arbetstagare</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2012:854<br />

<b>Departement/myndighet</b>:   
Arbetsmarknadsdepartementet ARM <br />  

<b>Utfärdad</b>:   
2012-12-06 <br />  


<b>Ändrad</b>:   
t.o.m. SFS 2022:839<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2012:854">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2012:854">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller arbetstagare som är anställda av bemanningsföretag i syfte att hyras ut till kundföretag för arbete under kundföretagets kontroll och ledning.<p><a name="P1S2"></a></p><a class="paragraf" name="P2"><b>2 §</b></a>   Ett avtal är ogiltigt i den mån det <br />
   1. inskränker arbetstagares rättigheter enligt denna lag om  inte något annat följer av 3 §, eller <br />
   2. avviker från 12 a §, om inte något annat följer av andra  stycket. <p><a name="P2S2"></a></p>

Genom eller med stöd av ett kollektivavtal får det göras  avvikelser från 12 a § under förutsättning att avtalet på  arbetstagarsidan har slutits av en sådan sammanslutning av  centrala arbetstagarorganisationer som avses i 6 § tredje  stycket lagen (1976:580) om medbestämmande i arbetslivet. <p><a name="P2S3"></a></p>

En överträdelse av en bestämmelse i ett kollektivavtal enligt  andra stycket som har trätt i lagens ställe ska anses utgöra  en överträdelse av lagen. <i>Lag (2022:839)</i>.<p><a name="P2S4"></a></p><a class="paragraf" name="P3"><b>3 §</b></a>   Genom ett kollektivavtal som har slutits eller godkänts av en central arbetstagarorganisation får avvikelser göras från 6 §, under förutsättning att avtalet respekterar det övergripande skydd för arbetstagare som avses i Europaparlamentets och rådets direktiv 2008/104/EG av den 19 november 2008 om arbetstagare som hyrs ut av bemanningsföretag.<p><a name="P3S2"></a></p><a class="paragraf" name="P4"><b>4 §</b></a>   Ett bemanningsföretag som är bundet av ett kollektivavtal enligt 3 § får tillämpa avtalet även på en arbetstagare som inte är medlem av den avtalsslutande arbetstagarorganisationen. Detta gäller under förutsättning att arbetstagaren sysselsätts i sådant arbete som avses med avtalet och inte omfattas av något annat tillämpligt kollektivavtal.<p><a name="P4S2"></a></p><h4 name="Definitioner"><a name="Definitioner">Definitioner</a></h4><p><a name="P4S3"></a></p><a class="paragraf" name="P5"><b>5 §</b></a>   I denna lag avses med<br />
   1. bemanningsföretag: en fysisk eller juridisk person som har arbetstagare anställda i syfte att hyra ut dessa till kundföretag för arbete under kundföretagets kontroll och ledning,<br />
   2. kundföretag: en fysisk eller juridisk person för vilken och under vars kontroll och ledning arbetstagare som hyrs ut av bemanningsföretag arbetar, och<br />
   3. grundläggande arbets- och anställningsvillkor: villkor som fastställts i kollektivavtal eller andra bindande generella bestämmelser som gäller hos kundföretaget och som avser<br />
      a) arbetstidens längd, övertid, raster, vilotid, nattarbete, semester eller helgdagar,<br />
      b) lön,<br />
      c) skydd för barn och ungdomar, gravida, nyblivna mödrar och ammande kvinnor, eller<br />
      d) skydd mot diskriminering på grund av kön, könsöverskridande identitet eller uttryck, etnisk tillhörighet, religion eller annan trosuppfattning, funktionsnedsättning, sexuell läggning eller ålder. <i>Lag (2014:961)</i>.<p><a name="P5S2"></a></p><h4 name="Skyldigheter för bemanningsföretag"><a name="Skyldigheter för bemanningsföretag">Skyldigheter för bemanningsföretag</a></h4><p><a name="P5S3"></a></p><h4 name="Likabehandling"><a name="Likabehandling">Likabehandling</a></h4><p><a name="P5S4"></a></p><a class="paragraf" name="P6"><b>6 §</b></a>   Ett bemanningsföretag ska, under den tid en arbetstagares uppdrag i kundföretaget varar, tillförsäkra arbetstagaren minst de grundläggande arbets- och anställningsvillkor som skulle ha gällt om han eller hon hade anställts direkt av kundföretaget för att utföra samma arbete.<p><a name="P6S2"></a></p><a class="paragraf" name="P7"><b>7 §</b></a>   Kravet på likabehandling i 6 § gäller inte arbetstagare  som är anställda med särskilt anställningsstöd, i skyddat  arbete eller med lönebidrag för utveckling i anställning.<br /><i>Lag (2016:1273)</i>.<p><a name="P7S2"></a></p><a class="paragraf" name="P8"><b>8 §</b></a>   Kravet på likabehandling i 6 § i fråga om lön gäller inte arbetstagare som har en tillsvidareanställning och får lön mellan uthyrningsuppdragen.<p><a name="P8S2"></a></p><h4 name="Övriga skyldigheter för bemanningsföretag"><a name="Övriga skyldigheter för bemanningsföretag">Övriga skyldigheter för bemanningsföretag</a></h4><p><a name="P8S3"></a></p><a class="paragraf" name="P9"><b>9 §</b></a>   Ett bemanningsföretag får inte genom villkor i avtal eller på något annat sätt hindra en arbetstagare att ta anställning hos ett kundföretag som han eller hon utför eller utfört arbete för.<p><a name="P9S2"></a></p><a class="paragraf" name="P10"><b>10 §</b></a>   Ett bemanningsföretag får inte begära, avtala om eller ta emot ersättning av en arbetstagare för att placera denne hos ett kundföretag eller för att arbetstagaren tar anställning hos ett kundföretag som han eller hon utför eller utfört arbete för.<p><a name="P10S2"></a></p><h4 name="Skyldigheter för kundföretag"><a name="Skyldigheter för kundföretag">Skyldigheter för kundföretag</a></h4><p><a name="P10S3"></a></p><a class="paragraf" name="P11"><b>11 §</b></a>   Ett kundföretag ska ge arbetstagare som arbetar hos företaget tillgång till gemensamma anläggningar och inrättningar där på samma villkor som anställda hos företaget, om det inte finns särskilda skäl mot det.<p><a name="P11S2"></a></p><a class="paragraf" name="P12"><b>12 §</b></a>   Ett kundföretag ska informera arbetstagare som arbetar hos företaget om lediga tillsvidareanställningar och provanställningar hos företaget. Informationen får lämnas genom att den görs allmänt tillgänglig på arbetsplatsen.<p><a name="P12S2"></a></p><a class="paragraf" name="P12a"><b>12 a §</b></a>   Ett kundföretag ska erbjuda en tillsvidareanställning  hos företaget till en arbetstagare som genom uthyrning har  varit placerad hos kundföretaget på en och samma driftsenhet i  sammanlagt mer än 24 månader under en period om 36 månader.  Erbjudandet ska lämnas senast en månad efter det att  tidsgränsen överskridits. Kundföretaget får bestämma inom  vilken tidsfrist arbetstagaren måste svara på erbjudandet.  Arbetstagaren ska dock ha skälig tid att ta ställning till  erbjudandet. Om arbetstagaren accepterar erbjudandet, upphör  anställningen hos bemanningsföretaget utan särskild åtgärd när  anställningen hos kundföretaget tillträds.<p><a name="P12aS2"></a></p>

Kundföretaget får dock i stället för att erbjuda en  tillsvidareanställning betala en ersättning till arbetstagaren  som motsvarar två för arbetstagaren aktuella månadslöner.  Betalningen ska i så fall ske inom samma tid som erbjudandet  skulle ha lämnats. <i>Lag (2022:839)</i>.<p><a name="P12aS3"></a></p><a class="paragraf" name="P12b"><b>12 b §</b></a>   Bestämmelserna i 12 a § gäller inte arbetstagare som är  anställda med särskilt anställningsstöd, i skyddat arbete  eller med lönebidrag för utveckling i anställning.<br /><i>Lag (2022:839)</i>.<p><a name="P12bS2"></a></p><a class="paragraf" name="P12c"><b>12 c §</b></a>   Ett kundföretag ska informera ett bemanningsföretag som  utstationerar en arbetstagare i Sverige enligt 4 § första  stycket 3 lagen (1999:678) om utstationering av arbetstagare  om de grundläggande arbets- och anställningsvillkor enligt 5 § 
3 som skulle ha gällt om arbetstagaren hade anställts direkt  av kundföretaget för att utföra samma arbete. <p><a name="P12cS2"></a></p>

Skyldigheten att lämna informationen gäller bara i den  utsträckning bemanningsföretaget begär det. Informationen ska  lämnas senast tio dagar efter en sådan begäran.  <i>Lag (2022:839)</i>.<p><a name="P12cS3"></a></p><a class="paragraf" name="P12d"><b>12 d §</b></a>   Ett kundföretag som avser att sända en inhyrd  arbetstagare till ett annat land inom Europeiska ekonomiska  samarbetsområdet (EES) eller Schweiz för att utföra arbete i  det landet i samband med att kundföretaget tillhandahåller  tjänster där ska informera bemanningsföretaget om åtgärden. <p><a name="P12dS2"></a></p>

Informationen ska lämnas senast tio dagar innan arbetet i det  andra landet ska påbörjas eller, om det inte kan ske, så snart  som möjligt. <i>Lag (2022:839)</i>.<p><a name="P12dS3"></a></p><h4 name="Skadestånd"><a name="Skadestånd">Skadestånd</a></h4><p><a name="P12dS4"></a></p><a class="paragraf" name="P13"><b>13 §</b></a>   Ett bemanningsföretag som bryter mot 6, 9 eller 10 § ska betala skadestånd till arbetstagaren för den förlust som uppkommer och för den kränkning som har inträffat.<p><a name="P13S2"></a></p><a class="paragraf" name="P14"><b>14 §</b></a>   Ett kundföretag som bryter mot 11, 12 eller 12 a § ska  betala skadestånd till arbetstagaren för den förlust som  uppkommer och för den kränkning som har inträffat.<br /><i>Lag (2022:839)</i>.<p><a name="P14S2"></a></p><a class="paragraf" name="P14a"><b>14 a §</b></a>   Ett kundföretag som bryter mot 12 c eller 12 d § ska  betala skadestånd till bemanningsföretaget för den förlust som  uppkommer. <i>Lag (2022:839)</i>.<p><a name="P14aS2"></a></p><a class="paragraf" name="P15"><b>15 §</b></a>   Om det är skäligt, kan skadeståndet sättas ned eller helt falla bort.<p><a name="P15S2"></a></p><h4 name="Preskription"><a name="Preskription">Preskription</a></h4><p><a name="P15S3"></a></p><a class="paragraf" name="P16"><b>16 §</b></a>   Förs talan om skadestånd gäller följande: <br />
   1. Vid överträdelse av 6 § ska, om det gäller semester, talan  väckas inom två år från utgången av det semesterår då  arbetstagaren skulle ha fått den förmån som talan gäller.<br />
   2. Vid överträdelse av 12 § ska talan väckas inom fyra månader  efter det att arbetstagaren fått kännedom om att någon  anställts på den lediga anställningen, dock senast inom två år  från anställningstidpunkten.<br />
   3. Vid överträdelse av 12 a § ska talan väckas inom fyra  månader efter det att kundföretaget senast skulle ha lämnat  ett erbjudande om tillsvidareanställning eller betalat  ersättning till arbetstagaren.<p><a name="P16S2"></a></p>

Om talan om skadestånd för överträdelse av 12 eller 12 a §  enligt 4 kap. 7 § lagen (1974:371) om rättegången i  arbetstvister inte får tas upp till prövning av  Arbetsdomstolen förrän förhandling har ägt rum, ska i stället  för att talan väcks förhandling begäras inom de tider som  anges i första stycket 2 och 3 eller den kortare tid som kan  följa av kollektivavtal. Talan ska i sådana fall väckas inom  fyra månader efter det att förhandlingen har avslutats, om  inte annat framgår av kollektivavtal. <p><a name="P16S3"></a></p>

I fråga om annan skadeståndstalan enligt denna lag tillämpas 
64 § första stycket, 65 och 66 §§ lagen (1976:580) om  medbestämmande i arbetslivet när det gäller den tid inom  vilken förhandling ska begäras eller talan väckas.<p><a name="P16S4"></a></p>

Om förhandling inte begärs eller talan inte väcks inom  föreskriven tid, är rätten till förhandling respektive talan  förlorad. <p><a name="P16S5"></a></p>

Bestämmelserna i denna paragraf ska inte tillämpas när talan  gäller skadestånd på grund av överträdelse av 12 c eller 
12 d §. <i>Lag (2022:839)</i>.<p><a name="P16S6"></a></p><h4 name="Rättegång"><a name="Rättegång">Rättegång</a></h4><p><a name="P16S7"></a></p><a class="paragraf" name="P17"><b>17 §</b></a>   Mål mellan arbetstagare och bemanningsföretag eller mellan arbetstagare och kundföretag om tillämpningen av denna lag ska handläggas enligt lagen (1974:371) om rättegången i arbetstvister. Vid tillämpningen av den lagen gäller i tvister mellan en arbetstagare och ett kundföretag det som föreskrivs för arbetstagare och arbetsgivare.<p><a name="P17S2"></a></p><br /><h3 name="overgang"><a name="overgang">Övergångsbestämmelser</a></h3>
2016:1273<br />
   1. Denna lag träder i kraft den 1 juli 2017.<br />
   2. För arbetstagare som har anställts i  utvecklingsanställning före ikraftträdandet gäller 7 § i den  äldre lydelsen.<p><a name="P17S2"></a></p>

2020:596<br />
   1. Denna lag träder i kraft den 30 juli 2020.<br />
   2. Har upphävts genom <i>lag (2022:467)</i>.<p><a name="P17S3"></a></p>

2022:839<br />
   1. Denna lag träder i kraft den 30 juni 2022.<br />
   2. Lagen tillämpas första gången den 1 oktober 2022.<br />
   3. Äldre föreskrifter gäller fram till den 1 oktober 2022.<br />
   4. Vid beräkningen av den tid under vilken arbetstagaren har  varit placerad hos kundföretaget enligt 12 a § i den nya  lydelsen bortses från tid före den 1 oktober 2022.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>