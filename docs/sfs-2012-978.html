<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2012:978) om uthyrning av egen bostad - SFS sfs-2012-978</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2012:978) om uthyrning av egen bostad</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2012:978</span> •
                <span><strong>Utfärdad:</strong> 2012-12-20</span>
            </div>
        </header>

        <main class="law-content">
            <h2>Lag (2012:978) om uthyrning av egen bostad</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2012:978<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2012-12-20 <br />  


<b>Ändrad</b>:   
t.o.m. SFS 2021:1102<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2012:978">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2012:978">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna lag gäller hyresavtal som avses i 12 kap. 1 §
jordabalken, genom vilket någon utanför näringsverksamhet upplåter en bostadslägenhet för annat än fritidsändamål. Lagen gäller dock inte upplåtelse av en hyresrätt i andra hand. Om fler än en lägenhet upplåts, gäller lagen endast den första upplåtelsen.<p><a name="P1S2"></a></p>

Bestämmelserna i 12 kap. jordabalken gäller, om inte något annat har föreskrivits i denna lag.<p><a name="P1S3"></a></p><a class="paragraf" name="P2"><b>2 §</b></a>   Avtalsvillkor som i jämförelse med bestämmelserna i denna lag är till nackdel för hyresgästen eller den som har rätt att träda i hans eller hennes ställe är utan verkan mot denne, om inte annat anges i lagen.<p><a name="P2S2"></a></p><a class="paragraf" name="P3"><b>3 §</b></a>   Hyresavtalet gäller för obestämd tid, om inte en bestämd hyrestid avtalas. Om hyresavtalet gäller för obestämd tid, ska det sägas upp för att upphöra att gälla. Ett avtal som ingås för bestämd tid upphör att gälla vid hyrestidens slut. Ett sådant avtal får även sägas upp till upphörande före denna tidpunkt.<p><a name="P3S2"></a></p>

Hyresgästen får säga upp hyresavtalet att upphöra att gälla vid månadsskifte som inträffar tidigast efter en månad från uppsägningen. Hyresvärden får, utan att hyresrätten är förverkad, säga upp hyresavtalet att upphöra att gälla vid månadsskifte som inträffar tidigast efter tre månader från uppsägningen, om inte en längre uppsägningstid har avtalats.<p><a name="P3S3"></a></p>

Hyresgästen har inte rätt till förlängning av hyresavtalet, om parterna inte avtalar något annat.<p><a name="P3S4"></a></p><a class="paragraf" name="P3a"><b>3 a §</b></a>   Hyresgästen har inte rätt till ett nytt hyresavtal  enligt 12 kap. 46 a § jordabalken. <i>Lag (2021:1102)</i>.<p><a name="P3aS2"></a></p><a class="paragraf" name="P4"><b>4 §</b></a>   Om hyresvärden eller hyresgästen vill att hyresvillkoren  ska ändras, ska han eller hon skriftligen meddela motparten  detta. Kan en överenskommelse därefter inte träffas, har den  som sänt meddelandet rätt att hos hyresnämnden ansöka om  ändring av hyresvillkoren.<p><a name="P4S2"></a></p>

Vid en tvist om hyran ska hyresnämnden, om inte en högre hyra  följer av en prövning enligt 12 kap. 55 § jordabalken,  fastställa den till ett belopp som inte påtagligt överstiger  kapitalkostnaden och driftskostnaderna för bostaden.  Kapitalkostnaden beräknas som en skälig avkastningsränta på  bostadens marknadsvärde. Hyresnämnden får dock inte fastställa  en högre hyra än vad som följer av hyresavtalet.<p><a name="P4S3"></a></p>

I fråga om avsändande av ett meddelande som avses i första  stycket tillämpas 12 kap. 63 § jordabalken. <i>Lag (2021:1102)</i>.<p><a name="P4S4"></a></p><a class="paragraf" name="P5"><b>5 §</b></a>   Hyresnämndens beslut om ändring av hyresvillkoren anses som avtal om villkor för fortsatt uthyrning. Hyresnämnden ska besluta att villkoren ska gälla från dagen för ansökan hos hyresnämnden eller, om det finns skäl, från en senare tidpunkt, dock senast från dagen för hyresnämndens beslut.<p><a name="P5S2"></a></p><a class="paragraf" name="P6"><b>6 §</b></a>   Ett beslut av hyresnämnden enligt denna lag får överklagas inom tre veckor från den dag det meddelades.<p><a name="P6S2"></a></p>

Ett överklagande enligt första stycket tas upp av Svea hovrätt.<br />
Överklagandet ska ges in till hyresnämnden.<p><a name="P6S3"></a></p>

I fråga om rättegångskostnader i hovrätten tillämpas 12 kap.
73 § jordabalken.<p><a name="P6S4"></a></p><br /><h3 name="overgang"><a name="overgang">Övergångsbestämmelser</a></h3>
2012:978<br />
   1. Denna lag träder i kraft den 1 februari 2013.<br />
   2. I fråga om avtal som ingåtts före ikraftträdandet gäller 12 kap. jordabalken.<p><a name="P6S2"></a></p>

2021:1102<br />
   1. Denna lag träder i kraft den 1 januari 2022.<br />
   2. Äldre föreskrifter gäller fortfarande för hyresavtal som  har ingåtts före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>