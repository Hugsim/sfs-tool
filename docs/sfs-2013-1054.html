<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2013:1054) om marknadsföring av modersmjölksersättning och tillskottsnäring - SFS sfs-2013-1054</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2013:1054) om marknadsföring av modersmjölksersättning och tillskottsnäring</h1>
            <div class="meta-info">
                <span><strong>SFS:</strong> 2013:1054</span> •
                <span><strong>Utfärdad:</strong> 2013-12-05</span>
            </div>
        </header>

        <main class="law-content">
            <h2>Lag (2013:1054) om marknadsföring av modersmjölksersättning och tillskottsnäring</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2013:1054<br />

<b>Departement/myndighet</b>:   
Landsbygds- och infrastrukturdepartementet RSL <br />  

<b>Utfärdad</b>:   
2013-12-05 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2013:1054">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2013:1054">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Innehåll"><a name="Innehåll">Innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om<br />
   1. marknadsföring av modersmjölksersättning och tillskottsnäring, och<br />
   2. användning av modersmjölksersättning som skänkts eller sålts till förmånspris till hälso- och sjukvården och socialtjänsten.<p><a name="P1S2"></a></p><h4 name="Uttryck i lagen"><a name="Uttryck i lagen">Uttryck i lagen</a></h4><p><a name="P1S3"></a></p><a class="paragraf" name="P2"><b>2 §</b></a>   I denna lag avses med<p><a name="P2S2"></a></p>

spädbarn: barn yngre än tolv månader,<br />
modersmjölksersättning: livsmedel som är avsett särskilt som näring för spädbarn under de första månaderna och som ensamt tillgodoser näringsbehovet för spädbarn tills de börjar få lämplig tilläggskost,<br />
tillskottsnäring: livsmedel som är avsett särskilt som näring för spädbarn när de börjar få lämplig tilläggskost och som är den huvudsakliga flytande beståndsdelen i en alltmer varierad kost för sådana spädbarn.<p><a name="P2S3"></a></p><h4 name="Förbud mot marknadsföring av modersmjölksersättning"><a name="Förbud mot marknadsföring av modersmjölksersättning">Förbud mot marknadsföring av modersmjölksersättning</a></h4><p><a name="P2S4"></a></p><a class="paragraf" name="P3"><b>3 §</b></a>   Marknadsföring av modersmjölksersättning är endast tillåten i publikationer som är särskilt inriktade på spädbarnsvård och i vetenskapliga publikationer. All annan marknadsföring av modersmjölksersättning är förbjuden.<p><a name="P3S2"></a></p><h4 name="Marknadsföring av andra produkter än modersmjölksersättning"><a name="Marknadsföring av andra produkter än modersmjölksersättning">Marknadsföring av andra produkter än modersmjölksersättning</a></h4><p><a name="P3S3"></a></p><a class="paragraf" name="P4"><b>4 §</b></a>   Andra produkter än modersmjölksersättning får inte vid marknadsföring framställas som lämpade att ensamma tillgodose friska spädbarns näringsbehov under de första månaderna tills de börjar få lämplig tilläggskost.<p><a name="P4S2"></a></p><h4 name="Marknadsföring av modersmjölksersättning och tillskottsnäring"><a name="Marknadsföring av modersmjölksersättning och tillskottsnäring">Marknadsföring av modersmjölksersättning och tillskottsnäring</a></h4><p><a name="P4S3"></a></p><a class="paragraf" name="P5"><b>5 §</b></a>   Marknadsföringen av modersmjölksersättning och tillskottsnäring ska ge nödvändiga upplysningar om produktens användning och får inte avråda från amning.<p><a name="P5S2"></a></p>

Uttryck som kan ge sken av att produkterna härstammar från eller har samma egenskaper som bröstmjölk får inte användas vid marknadsföringen.<p><a name="P5S3"></a></p>

Modersmjölksersättning och tillskottsnäring ska vid marknadsföring vara märkta så att produkterna inte kan förväxlas med varandra.<p><a name="P5S4"></a></p><a class="paragraf" name="P6"><b>6 §</b></a>   Marknadsföringen av modersmjölksersättning får endast innehålla de närings- och hälsopåståenden som anges i bilagan till denna lag och endast om de villkor som anges i bilagan är uppfyllda.<p><a name="P6S2"></a></p>

I fråga om tillskottsnäring finns bestämmelser om närings-
och hälsopåståenden i Europaparlamentets och rådets förordning (EG) nr 1924/2006 av den 20 december 2006 om näringspåståenden och hälsopåståenden om livsmedel.<p><a name="P6S3"></a></p><h4 name="Särskilda bestämmelser om marknadsföring av modersmjölksersättning"><a name="Särskilda bestämmelser om marknadsföring av modersmjölksersättning">Särskilda bestämmelser om marknadsföring av modersmjölksersättning</a></h4><p><a name="P6S4"></a></p><a class="paragraf" name="P7"><b>7 §</b></a>   Marknadsföringen av modersmjölksersättning får endast innehålla vetenskaplig och saklig information. Informationen får inte antyda eller ge intryck av att uppfödning med modersmjölksersättning är likvärdig med eller bättre än amning.<p><a name="P7S2"></a></p><a class="paragraf" name="P8"><b>8 §</b></a>   Vid marknadsföring av modersmjölksersättning ska det framhållas att amning har fördelar. Det ska även framgå att produkten endast bör användas på rekommendation av en person med utbildning i medicin, näringslära eller farmaci eller någon annan som arbetar med barna- eller mödravård.<p><a name="P8S2"></a></p><a class="paragraf" name="P9"><b>9 §</b></a>   Vid marknadsföring av modersmjölksersättning får det inte användas bilder av spädbarn eller bilder eller texter som kan idealisera produktens användning. Vid marknadsföringen får det dock användas en grafisk framställning som gör det enkelt att identifiera produkten eller som visar hur produkten ska tillredas.<p><a name="P9S2"></a></p><h4 name="Användning av modersmjölksersättning"><a name="Användning av modersmjölksersättning">Användning av modersmjölksersättning</a></h4><p><a name="P9S3"></a></p><a class="paragraf" name="P10"><b>10 §</b></a>   Det är förbjudet att inom hälso- och sjukvården och socialtjänsten använda eller distribuera modersmjölksersättning som skänkts eller sålts till förmånspris annat än till barn som behöver den och endast under så lång tid som dessa barn behöver den.<p><a name="P10S2"></a></p><h4 name="Sanktioner enligt marknadsföringslagen"><a name="Sanktioner enligt marknadsföringslagen">Sanktioner enligt marknadsföringslagen</a></h4><p><a name="P10S3"></a></p><a class="paragraf" name="P11"><b>11 §</b></a>   Marknadsföring som strider mot någon av 3-9 §§ ska vid tillämpningen av 5, 23 och 26 §§ marknadsföringslagen
(2008:486) anses otillbörlig mot konsumenter.<p><a name="P11S2"></a></p><h4 name="Tillsyn"><a name="Tillsyn">Tillsyn</a></h4><p><a name="P11S3"></a></p><a class="paragraf" name="P12"><b>12 §</b></a>   Konsumentverket utövar tillsyn över att bestämmelserna om marknadsföring i denna lag följs.<p><a name="P12S2"></a></p><h4 name="Bilaga"><a name="Bilaga">Bilaga</a></h4><p><a name="P12S3"></a></p>

Närings- och hälsopåståenden för modersmjölksersättning och villkor för användning av sådana påståenden<br />
   1. NÄRINGSPÅSTÅENDEN<p><a name="P12S4"></a></p><pre>Näringspåstående om             Villkor för användning
</pre><pre>1.1 Enbart laktos               Produkten innehåller ingen annan
</pre><pre>                                kolhydrat än laktos.
</pre><pre>1.2 Laktosfri                   Produkten innehåller inte mer
</pre><pre>                                laktos än 2,5 mg/100 kJ
</pre><pre>                                (10 mg/100 kcal).
</pre>

1.3 Fleromättade fettsyror har tillsatts, eller motsvarande näringspåstående i fråga om tillsats av
<pre>dokosahexaensyra                Innehållet av dokosahexaensyra
</pre><pre>                                utgör minst 0,2 procent av det
</pre><pre>                                sammanlagda fettsyreinnehållet.
</pre>

1.4 Näringspåståenden om tillsatser av följande fakultativa ingredienser:<br />
      1.4.1 Taurin<br />
      1.4.2 Fruktooligosackarider och galaktooligosackarider<p><a name="P12S5"></a></p><pre>1.4.3 Nukleotider               Frivillig tillsats i en mängd
</pre><pre>                                som är lämplig för den avsedda
</pre><pre>                                särskilda användningen och i
</pre><pre>                                enlighet med de villkor i fråga
</pre><pre>                                om modersmjölksersättningens
</pre><pre>                                sammansättning som har
</pre><pre>                                föreskrivits med stöd av 6 § 3
</pre><pre>                                livsmedelslagen (2006:804).
</pre>

2. HÄLSOPÅSTÅENDEN (INKLUSIVE PÅSTÅENDEN OM MINSKAD SJUKDOMSRISK)<p><a name="P12S6"></a></p><pre>Hälsopåstående om               Villkor för användning
</pre>

2.1 Minskad risk för allergi mot mjölkproteiner. Detta hälsopåstående får inbegripa termer som hänvisar till minskade allergena eller
<pre>minskade antigena egenskaper.   a) Objektiva och vetenskapligt
</pre><pre>                                belagda uppgifter som bevisar de
</pre><pre>                                påstådda egenskaperna ska finnas
</pre><pre>                                tillgängliga.
</pre><pre>                                b) Modersmjölksersättningen ska
</pre><pre>                                uppfylla de villkor i fråga om
</pre><pre>                                modersmjölksersättningens
</pre><pre>                                sammansättning som har
</pre><pre>                                föreskrivits med stöd av 6 § 3
</pre><pre>                                livsmedelslagen (2006:804).
</pre><pre>                                Mängden immunreaktivt protein,
</pre><pre>                                mätt med allmänt erkända
</pre><pre>                                metoder, ska vara mindre än
</pre><pre>                                1 procent av kväveinnehållande
</pre><pre>                                ämnen i modersmjölksersättningen.
</pre><pre>                                c) Etiketten ska tydligt ange
</pre><pre>                                att produkten inte får förtäras
</pre><pre>                                av barn som är allergiska mot de
</pre><pre>                                intakta proteiner den är
</pre><pre>                                framställd av. En sådan text
</pre><pre>                                behövs inte om allmänt erkända
</pre><pre>                                kliniska försök visar att
</pre><pre>                                modersmjölksersättningen
</pre><pre>                                tolereras av mer än 90 procent
</pre><pre>                                av spädbarn (95 procent
</pre><pre>                                konfidensintervall) som är
</pre><pre>                                överkänsliga mot det protein
</pre><pre>                                som hydrolysatet är framställt
</pre><pre>                                av.
</pre><pre>                                d) Modersmjölksersättningen får
</pre><pre>                                vid oral tillförsel inte ge
</pre><pre>                                upphov till överkänslighet hos
</pre><pre>                                djur mot de intakta proteiner
</pre><pre>                                som hydrolysatet är framställt
</pre><pre>                                av.</pre></div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>