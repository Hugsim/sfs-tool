<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2013:1059) om kontroll av ekologisk produktion - SFS sfs-2013-1059</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2013:1059) om kontroll av ekologisk produktion</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2013:1059</span> •
                <span><strong>Utfärdad:</strong> 2013-12-05</span>
            </div>
        </header>

        <main class="law-content">
            <h2>Förordning (2013:1059) om kontroll av ekologisk produktion</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2013:1059<br />

<b>Departement/myndighet</b>:   
Landsbygds- och infrastrukturdepartementet RSL <br />  

<b>Utfärdad</b>:   
2013-12-05 <br />  


<b>Ändrad</b>:   
t.o.m. SFS 2025:115<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2013:1059">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2013:1059">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Behöriga myndigheter"><a name="Behöriga myndigheter">Behöriga myndigheter</a></h4><p><a name="S2"></a></p><a class="paragraf" name="P1"><b>1 §</b></a>   De uppgifter som en behörig myndighet eller en  medlemsstat har enligt de EU-förordningar som anges i 1 §  lagen (2013:363) om kontroll av ekologisk produktion ska  utföras av <br />
   1. Livsmedelsverket när det gäller livsmedel, och<br />
   2. Statens jordbruksverk när det gäller <br />
      a) produktion och hantering av jordbruks- och  vattenbruksprodukter som inte är livsmedel, <br />
      b) produktion av insatsmedel för användning i ekologisk  jordbruks- och vattenbruksproduktion, och<br />
      c) produktion av andra produkter som är nära kopplade till  jordbruk men som inte är livsmedel enligt förteckningen i  bilaga I till Europaparlamentets och rådets förordning (EU) 
2018/848 av den 30 maj 2018 om ekologisk produktion och  märkning av ekologiska produkter och om upphävande av rådets  förordning (EG) nr 834/2007.<p><a name="P1S2"></a></p>

De behöriga myndigheterna ska i den utsträckning som det  behövs samråda om tillämpningen av denna förordning.<br />
Förordning (2021:1296).<p><a name="P1S3"></a></p><a class="paragraf" name="P1a"><b>1 a §</b></a>   Jordbruksverket ska samordna samarbetet och kontakterna  med kommissionen och övriga medlemsstater när det gäller  offentlig kontroll och annan offentlig verksamhet inom området  ekologisk produktion och märkning av ekologiska produkter  enligt artikel 4.2 b i Europaparlamentets och rådets  förordning (EU) 2017/625 av den 15 mars 2017 om offentlig  kontroll och annan offentlig verksamhet för att säkerställa  tillämpningen av livsmedels- och foderlagstiftningen och av  bestämmelser om djurs hälsa och djurskydd, växtskydd och  växtskyddsmedel samt om ändring av Europaparlamentets och  rådets förordningar (EG) nr 999/2001, (EG) nr 396/2005, (EG)  nr 1069/2009, (EG) nr 1107/2009, (EU) nr 1151/2012, (EU) nr 
652/2014, (EU) 2016/429 och (EU) 2016/2031, rådets  förordningar (EG) nr 1/2005 och (EG) nr 1099/2009 och rådets  direktiv 98/58/EG, 1999/74/EG, 2007/43/EG, 2008/119/EG och 
2008/120/EG och om upphävande av Europaparlamentets och rådets  förordningar (EG) nr 854/2004 och (EG) nr 882/2004, rådets  direktiv 89/608/EEG, 89/662/EEG, 90/425/EEG, 91/496/EEG, 
96/23/EG, 96/93/EG och 97/78/EG samt rådets beslut 92/438/EEG 
(förordningen om offentlig kontroll). Förordning (2021:188).<p><a name="P1aS2"></a></p><h4 name="Offentlig kontroll och annan offentlig verksamhet"><a name="Offentlig kontroll och annan offentlig verksamhet">Offentlig kontroll och annan offentlig verksamhet</a></h4><p><a name="P1aS3"></a></p><a class="paragraf" name="P2"><b>2 §</b></a>   Har upphävts genom förordning (2021:1296).<p><a name="P2S2"></a></p><a class="paragraf" name="P3"><b>3 §</b></a>   Livsmedelsverket, länsstyrelserna och kommunerna ska, i  fråga om livsmedel, utöva offentlig kontroll och sådan annan  offentlig verksamhet som hänger samman med kontrollen i  enlighet med den ansvarsfördelning som gäller enligt 25 och 
25 a §§ livsmedelsförordningen (2006:813).  Förordning (2021:188).<p><a name="P3S2"></a></p><a class="paragraf" name="P4"><b>4 §</b></a>   Jordbruksverket ska utöva offentlig kontroll och utföra  sådan annan offentlig verksamhet som hänger samman med  kontrollen när det gäller<br />
   1. produktion och hantering av jordbruks- och  vattenbruksprodukter som inte är livsmedel, om inte något  annat anges i andra stycket,<br />
   2. märkning av produkter och ämnen som godkänts för användning  i ekologisk produktion, och<br />
   3. insamlingssystem för matavfall som ska komposteras eller  fermenteras och som godkänts för användning i ekologisk  produktion.<p><a name="P4S2"></a></p>

Länsstyrelserna ska utöva offentlig kontroll och utföra sådan  annan offentlig verksamhet som hänger samman med kontrollen  när det gäller foderföretag i primärproduktionen av foder.<br />
Förordning (2021:1296).<p><a name="P4S3"></a></p><a class="paragraf" name="P5"><b>5 §</b></a>   Konsumentverket ska utöva offentlig kontroll och annan  offentlig verksamhet enligt lagen (2013:363) om kontroll av  ekologisk produktion i fråga om marknadsföring.<br />
Förordning (2021:188).<p><a name="P5S2"></a></p><a class="paragraf" name="P6"><b>6 §</b></a>   Har upphävts genom förordning (2017:1177).<p><a name="P6S2"></a></p><h4 name="Avgifter"><a name="Avgifter">Avgifter</a></h4><p><a name="P6S3"></a></p><a class="paragraf" name="P7"><b>7 §</b></a>   Livsmedelsverket och Jordbruksverket får meddela  föreskrifter om skyldighet för ett kontrollorgan att ta ut  avgifter för sådan offentlig kontroll och annan offentlig  verksamhet som myndigheten har överlämnat till  kontrollorganet.<p><a name="P7S2"></a></p>

Livsmedelsverket och Jordbruksverket får meddela föreskrifter  om grunderna för beräkningen av storleken av avgifter som  avses i första stycket. Förordning (2021:1296).<p><a name="P7S3"></a></p><a class="paragraf" name="P8"><b>8 §</b></a>   Livsmedelsverket och Jordbruksverket får inom sina  respektive ansvarsområden meddela föreskrifter om avgifter för  sin tillsyn över de kontrollorgan som de har överlämnat  uppgiften att utöva offentlig kontroll och annan offentlig  verksamhet till. Förordning (2024:666).<p><a name="P8S2"></a></p><a class="paragraf" name="P9"><b>9 §</b></a>   I förordningen (2021:176) om avgifter för offentlig  kontroll av livsmedel och vissa jordbruksprodukter finns  bestämmelser om avgifter som<p><a name="P9S2"></a></p>

ska betalas för statliga myndigheters och kommunernas  kostnader för offentlig kontroll och annan offentlig  verksamhet.<p><a name="P9S3"></a></p>

I förordningen (2006:1165) om avgifter för offentlig kontroll  av foder och animaliska biprodukter finns bestämmelser om  avgifter som ska betalas för statliga myndigheters och  kommunernas kostnader för offentlig kontroll och annan  offentlig verksamhet när kontrollen gäller ekologiskt foder.<br />
Förordning (2021:188).<p><a name="P9S4"></a></p><h4 name="Sanktionsavgifter"><a name="Sanktionsavgifter">Sanktionsavgifter</a></h4><p><a name="P9S5"></a></p><a class="paragraf" name="P10"><b>10 §</b></a>   Den sanktionsavgift som ska tas ut enligt 19 § lagen 
(2013:363) om kontroll av ekologisk produktion ska betalas med 
0,5 procent av aktörens årsomsättning, dock lägst 1 000 kronor  och högst 50 000 kronor. Årsomsättningen ska avse den totala  omsättningen närmast föregående räkenskapsår. Årsomsättningen  får uppskattas om överträdelsen har skett under  näringsidkarens första verksamhetsår eller om uppgifter om  årsomsättning saknas, kan antas vara missvisande eller är  bristfälliga.<p><a name="P10S2"></a></p>

Om aktören är en ideell organisation med allmännyttigt ändamål  som bedriver anmälningspliktig verksamhet av social eller  humanitär natur ska sanktionsavgiften i stället vara 
1 000 kronor. Med ideell organisation avses även ett  trossamfund och en registrerad organisatorisk del av ett  trossamfund i den mening som avses i lagen (1998:1593) om  trossamfund. Förordning (2025:115).<p><a name="P10S3"></a></p><a class="paragraf" name="P11"><b>11 §</b></a>   Livsmedelsverket och Jordbruksverket prövar frågor om sanktionsavgift inom sina ansvarsområden enligt 1 §.<p><a name="P11S2"></a></p><a class="paragraf" name="P12"><b>12 §</b></a>   Ett beslut om sanktionsavgift ska innehålla en upplysning om att avgiften ska betalas till Kammarkollegiet efter särskild betalningsuppmaning.<p><a name="P12S2"></a></p><a class="paragraf" name="P13"><b>13 §</b></a>   Den myndighet som beslutat om sanktionsavgift enligt 11 §
ska efter delgivning av beslutet omgående sända en kopia av beslutet och av beviset om delgivning till Kammarkollegiet.<br />
Motsvarande gäller om myndigheten upphävt eller ändrat beslutet efter omprövning.<p><a name="P13S2"></a></p>

Om ett beslut överklagas ska myndigheten genast underrätta Kammarkollegiet om detta.<p><a name="P13S3"></a></p><a class="paragraf" name="P14"><b>14 §</b></a>   Bestämmelser om begäran om indrivning m.m. finns i 4-9 §§
indrivningsförordningen (1993:1229). Att den betalningsskyldige ska uppmanas att betala fordringen innan ansökan om indrivning görs framgår av 3 § i förordningen.<p><a name="P14S2"></a></p>

Indrivning behöver inte begäras för en fordran som understiger 100 kronor, om indrivning inte krävs från allmän synpunkt.<p><a name="P14S3"></a></p><a class="paragraf" name="P15"><b>15 §</b></a>   Om ett beslut om sanktionsavgift efter överklagande upphävs, ändras eller fastställs genom en dom som har fått laga kraft, ska domstolen snarast sända en kopia av domen till Kammarkollegiet och ange vilket datum domen fick laga kraft.<p><a name="P15S2"></a></p>

Domstolen ska på motsvarande sätt snarast underrätta Kammarkollegiet om den beslutar att ett överklagat beslut om sanktionsavgift tills vidare inte får verkställas, eller om ett sådant beslut om verkställighetsförbud upphävs.<p><a name="P15S3"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P15S4"></a></p><a class="paragraf" name="P16"><b>16 §</b></a>   I förordning (EU) 2017/625 och förordning (EU) 2018/848  finns bestämmelser om skyldighet för kontrollorganen, de  behöriga myndigheterna, kontrollmyndigheterna och de  nationella ackrediteringsorganen att lämna uppgifter till  varandra och till kommissionen. <p><a name="P16S2"></a></p>

I 3 kap. 43 § förordningen (2022:1826) om EU:s gemensamma  jordbrukspolitik finns en bestämmelse om skyldighet för  kontrollorganen att lämna uppgifter till en länsstyrelse.<br />
Förordning (2024:1048).<p><a name="P16S3"></a></p><h4 name="Skyldighet att offentliggöra uppgifter"><a name="Skyldighet att offentliggöra uppgifter">Skyldighet att offentliggöra uppgifter</a></h4><p><a name="P16S4"></a></p><a class="paragraf" name="P16a"><b>16 a §</b></a>   Livsmedelsverket och Jordbruksverket ska offentliggöra  den förteckning över aktörer och aktörsgrupper som avses i  artikel 34.6 i förordning (EU) 2018/848. Offentliggörandet ska  ske på en webbplats. Förordning (2021:1296).<p><a name="P16aS2"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P16aS3"></a></p><a class="paragraf" name="P17"><b>17 §</b></a>   Livsmedelsverket och Jordbruksverket får inom sina  ansvarsområden enligt 1 § meddela föreskrifter om<br />
   1. undantag från de EU-förordningar som anges i 1 § lagen 
(2013:363) om kontroll av ekologisk produktion, <br />
   2. särskilda ekologiska produktionsregler, <br />
   3. hur offentlig kontroll och annan offentlig verksamhet  enligt lagen om kontroll av ekologisk produktion ska bedrivas, <br />
   4. skyldighet för en kommun eller ett kontrollorgan att lämna  uppgifter till en kontrollmyndighet, <br />
   5. skyldighet för ett kontrollorgan att ge in handlingar till  den myndighet som har delegerat uppgiften,<br />
   6. skyldighet för ekologiska aktörer att lämna uppgifter om  sin verksamhet till en kontrollmyndighet eller ett  kontrollorgan, och <br />
   7. verkställigheten av lagen om kontroll av ekologisk  produktion, de EU-förordningar som anges i 1 § den lagen samt  denna förordning. Förordning (2021:188).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>