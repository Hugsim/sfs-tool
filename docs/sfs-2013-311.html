<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2013:311) om valfrihetssystem i fråga om tjänster för elektronisk identifiering - SFS sfs-2013-311</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2013:311) om valfrihetssystem i fråga om tjänster för elektronisk identifiering</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2013:311</span> •
                <span><strong>Utfärdad:</strong> 2013-05-23</span>
            </div>
        </header>

        <main class="law-content">
            <h2>Lag (2013:311) om valfrihetssystem i fråga om tjänster för elektronisk identifiering</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2013:311<br />

<b>Departement/myndighet</b>:   
Finansdepartementet DOF <br />  

<b>Utfärdad</b>:   
2013-05-23 <br />  


<b>Ändrad</b>:   
t.o.m. SFS 2022:996<br />  

<b>Upphävd</b>: 
2024-01-01<br />

<b>Författningen har upphävts genom</b>: 
SFS 2023:704<br />


<b>Ändringsregister</b>:   
<a href="http://rkrattsbaser.gov.se/sfsr?bet=2013:311">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2013:311">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns bestämmelser om tillämpning av valfrihetssystem i fråga om tjänster för elektronisk identifiering.<p><a name="P1S2"></a></p>

Lagen gäller när en upphandlande myndighet har<br />
   1. beslutat att tillämpa valfrihetssystem i fråga om tjänster för elektronisk identifiering av enskilda i myndighetens elektroniska tjänster,<br />
   2. anslutit sig till ett system för säker elektronisk identifiering som tillhandahålls av den myndighet som regeringen bestämmer, och<br />
   3. uppdragit åt den myndighet som avses i 2 att i den upphandlande myndighetens namn administrera valfrihetssystemet enligt 3-14 §§, föra dess talan i samband med mål om rättelse enligt 16 § och i förekommande fall vidta rättelse enligt 17 §.<p><a name="P1S3"></a></p><a class="paragraf" name="P2"><b>2 §</b></a>   Med valfrihetssystem avses i denna lag ett förfarande där  den enskilde har rätt att välja den leverantör som ska utföra  tjänsten och som en upphandlande myndighet har godkänt och  tecknat kontrakt med.<p><a name="P2S2"></a></p>

Termerna upphandlingsdokument, kontrakt och upphandlande  myndighet har i denna lag samma betydelse som i lagen 
(2016:1145) om offentlig upphandling. <i>Lag (2016:1161)</i>.<p><a name="P2S3"></a></p><a class="paragraf" name="P3"><b>3 §</b></a>   Den upphandlande myndigheten ska behandla leverantörer på ett likvärdigt och icke-diskriminerande sätt. Den upphandlande myndigheten ska iaktta principerna om öppenhet, ömsesidigt erkännande och proportionalitet när den tillämpar valfrihetssystem.<p><a name="P3S2"></a></p><h4 name="Annonsering och upphandlingsdokument"><a name="Annonsering och upphandlingsdokument">Annonsering och upphandlingsdokument</a></h4><p><a name="P3S3"></a></p><a class="paragraf" name="P4"><b>4 §</b></a>   En upphandlande myndighet som har beslutat att inrätta  eller förändra ett valfrihetssystem ska annonsera på en  nationell webbplats som har upprättats för ändamålet.  Ansökningar ska löpande begäras in genom sådan annonsering.<p><a name="P4S2"></a></p>

Upphandlingsdokumenten ska finnas tillgängliga på webbplatsen  tillsammans med annonsen. <i>Lag (2016:1161)</i>.<p><a name="P4S3"></a></p><a class="paragraf" name="P5"><b>5 §</b></a>   Grunderna för den ekonomiska ersättningen till en  leverantör ska framgå av upphandlingsdokumenten.  <i>Lag (2016:1161)</i>.<p><a name="P5S2"></a></p><a class="paragraf" name="P6"><b>6 §</b></a>   Den upphandlande myndigheten får ställa särskilda villkor  för hur ett kontrakt ska fullgöras. Samtliga villkor ska  anges i annonsen om valfrihetssystemet eller i  upphandlingsdokumenten. <i>Lag (2016:1161)</i>.<p><a name="P6S2"></a></p><a class="paragraf" name="P7"><b>7 §</b></a>   I annonsen eller upphandlingsdokumenten ska det anges på  vilket sätt ansökan ska lämnas in.<p><a name="P7S2"></a></p>

I upphandlingsdokumenten ska det anges inom vilken tid den  upphandlande myndigheten kommer att besluta om godkännande.<br /><i>Lag (2016:1161)</i>.<p><a name="P7S3"></a></p><h4 name="Ansökan"><a name="Ansökan">Ansökan</a></h4><p><a name="P7S4"></a></p><a class="paragraf" name="P8"><b>8 §</b></a>   Leverantörer får lämna en ansökan var för sig eller tillsammans med andra leverantörer. Den upphandlande myndigheten får inte ställa upp villkor om att en grupp ska ha en bestämd juridisk form för att få lämna en ansökan. Den upphandlande myndigheten får dock begära att en grupp ska ha en viss juridisk form när den har blivit tilldelad ett kontrakt, om det behövs för att kontraktet ska kunna fullgöras på ett godtagbart sätt.<p><a name="P8S2"></a></p><a class="paragraf" name="P9"><b>9 §</b></a>   En sökande får vid behov åberopa andra företags ekonomiska, tekniska och yrkesmässiga kapacitet i ansökan.<br />
Sökanden ska genom att tillhandahålla ett åtagande från företagen i fråga eller på annat sätt kunna visa att den kommer att förfoga över nödvändiga resurser när kontraktet ska fullgöras.<p><a name="P9S2"></a></p><h4 name="Uteslutning av sökande"><a name="Uteslutning av sökande">Uteslutning av sökande</a></h4><p><a name="P9S3"></a></p><a class="paragraf" name="P10"><b>10 §</b></a>   Den upphandlande myndigheten får utesluta en sökande som<br />
   1. är i konkurs eller likvidation, är under tvångsförvaltning,  genomgår företagsrekonstruktion, tills vidare har inställt  sina betalningar, eller är underkastad näringsförbud,<br />
   2. är föremål för ansökan om konkurs, tvångslikvidation,  företagsrekonstruktion eller något annat liknande förfarande,<br />
   3. genom en dom som fått laga kraft är dömd för brott som  avser yrkesutövningen,<br />
   4. kan visas ha gjort sig skyldig till allvarligt fel i  yrkesutövningen,<br />
   5. inte har fullgjort sina skyldigheter i fråga om  socialförsäkringsavgifter eller skatt i hemlandet eller en  annan stat inom Europeiska ekonomiska samarbetsområdet, eller<br />
   6. i något väsentligt hänseende har låtit bli att lämna  upplysningar eller har lämnat felaktiga upplysningar som har  begärts med stöd av 11 §.<p><a name="P10S2"></a></p>

Om sökanden är en juridisk person, får sökanden uteslutas om  en företrädare för den juridiska personen har dömts för sådant  brott som avses i första stycket 3 eller har gjort sig skyldig  till sådant fel som avses i första stycket 4. <i>Lag (2022:996)</i>.<p><a name="P10S3"></a></p><a class="paragraf" name="P11"><b>11 §</b></a>   Den upphandlande myndigheten får begära att sökanden visar att det inte finns någon grund för att utesluta denne med stöd av 10 § första stycket 1, 2 eller 5.<p><a name="P11S2"></a></p>

Den upphandlande myndigheten ska som bevis för att det inte finns grund för att utesluta en sökande godta utdrag ur ett officiellt register eller annan likvärdig handling när det gäller ett förhållande som avses i 10 § första stycket 1 eller 2 och intyg från en behörig myndighet när det gäller ett förhållande som avses i 10 § första stycket 5.<p><a name="P11S3"></a></p>

Om, i fråga om en sökande som inte är medborgare i eller bosatt i Sverige, sådana handlingar eller intyg som avses i andra stycket inte utfärdas i sökandens hemland eller ursprungsland, eller inte omfattar samtliga de fall som avses i 10 § första stycket 1, 2 och 5, får de ersättas med en utsaga som har avgetts på heder och samvete eller av en liknande försäkran. En sådan sökande får också föreläggas att visa att det inte finns grund för att utesluta denne med stöd av 10 § första stycket 3 eller andra stycket.<p><a name="P11S4"></a></p>

Om en sökande är registrerad i en officiell förteckning över godkända tjänstetillhandahållare i ett land inom Europeiska ekonomiska samarbetsområdet, ska den upphandlande myndigheten utgå från att sökanden inte kan uteslutas som leverantör enligt 10 § första stycket 1-5.<p><a name="P11S5"></a></p><h4 name="Godkännande av sökande och ingående av kontrakt"><a name="Godkännande av sökande och ingående av kontrakt">Godkännande av sökande och ingående av kontrakt</a></h4><p><a name="P11S6"></a></p><a class="paragraf" name="P12"><b>12 §</b></a>   Den upphandlande myndigheten ska godkänna samtliga  sökande som uppfyller kraven i annonsen och  upphandlingsdokumenten och som inte har uteslutits med stöd  av 10 §. <i>Lag (2016:1161)</i>.<p><a name="P12S2"></a></p><a class="paragraf" name="P13"><b>13 §</b></a>   Den som har ansökt om godkännande ska få del av uppgifter som tillförs ärendet genom någon annan och få tillfälle att yttra sig över uppgifterna innan ärendet avgörs.<p><a name="P13S2"></a></p>

Ett slutligt beslut i ett ärende om godkännande enligt denna lag ska innehålla skälen för beslutet. Ett beslut om att inte godkänna en sökande ska även innehålla en upplysning om hur man ansöker om rättelse.<p><a name="P13S3"></a></p>

Sökanden ska snarast underrättas om beslutet. En underrättelse ska även lämnas när den upphandlande myndigheten beslutar att avbryta inrättandet av ett valfrihetssystem.<p><a name="P13S4"></a></p><a class="paragraf" name="P14"><b>14 §</b></a>   När den upphandlande myndigheten har lämnat sitt godkännande enligt 12 § ska den upphandlande myndigheten utan dröjsmål teckna kontrakt med leverantören.<p><a name="P14S2"></a></p><h4 name="Information"><a name="Information">Information</a></h4><p><a name="P14S3"></a></p><a class="paragraf" name="P15"><b>15 §</b></a>   Den upphandlande myndigheten ska till enskilda lämna information om samtliga leverantörer som den upphandlande myndigheten har tecknat kontrakt med inom ramen för ett valfrihetssystem. Informationen ska vara saklig, relevant, jämförbar, lättförståelig och lättillgänglig.<p><a name="P15S2"></a></p><h4 name="Rättsmedel"><a name="Rättsmedel">Rättsmedel</a></h4><p><a name="P15S3"></a></p><a class="paragraf" name="P16"><b>16 §</b></a>   En leverantör som gör gällande att en upphandlande myndighet har brutit mot en bestämmelse i denna lag, får ansöka om rättelse hos allmän förvaltningsdomstol.<p><a name="P16S2"></a></p>

Endast den sökande som inte har godkänts får ansöka om rättelse av beslut enligt 12 §.<p><a name="P16S3"></a></p>

En ansökan om rättelse ska vara skriftlig.<p><a name="P16S4"></a></p><a class="paragraf" name="P17"><b>17 §</b></a>   Om den upphandlande myndigheten har brutit mot någon bestämmelse i denna lag och detta har medfört att en leverantör har lidit eller kan komma att lida skada, ska rätten besluta att den upphandlande myndigheten ska vidta rättelse.<p><a name="P17S2"></a></p><a class="paragraf" name="P18"><b>18 §</b></a>   En ansökan om rättelse enligt 16 § ska göras hos den förvaltningsrätt i vars domkrets den myndighet som avses i 1 §
andra stycket 2 har sin hemvist.<p><a name="P18S2"></a></p>

En ansökan enligt 16 § andra stycket ska ha kommit in till förvaltningsrätten inom tre veckor från det att en upplysning har lämnats enligt 13 § andra stycket.<p><a name="P18S3"></a></p>

Prövningstillstånd krävs vid överklagande till kammarrätt.<p><a name="P18S4"></a></p><a class="paragraf" name="P19"><b>19 §</b></a>   En upphandlande myndighet som inte har följt bestämmelserna i denna lag ska ersätta sökanden för därigenom uppkommen skada.<p><a name="P19S2"></a></p>

Talan om skadestånd ska väckas vid allmän domstol.<p><a name="P19S3"></a></p>

En skadeståndstalan som grundar sig på ett beslut att inte godkänna en sökande ska väckas inom ett år från dagen för beslutet. Väcks inte talan i tid, är rätten till skadestånd förlorad.<p><a name="P19S4"></a></p><a class="paragraf" name="P20"><b>20 §</b></a>   Bestämmelserna i 16-19 §§ om rättelse och skadestånd gäller inte i fråga om information enligt 15 §.<p><a name="P20S2"></a></p><a class="paragraf" name="P21"><b>21 §</b></a>   Ett beslut som denna lag är tillämplig på får inte  överklagas med stöd av 13 kap. kommunallagen (2017:725).<br /><i>Lag (2017:766)</i>.<p><a name="P21S2"></a></p><h4 name="Tillsyn"><a name="Tillsyn">Tillsyn</a></h4><p><a name="P21S3"></a></p><a class="paragraf" name="P22"><b>22 §</b></a>   Den myndighet som regeringen bestämmer utövar tillsyn över att denna lag följs.<p><a name="P22S2"></a></p>

Tillsynsmyndigheten får inhämta sådana upplysningar som är nödvändiga för tillsynen från en upphandlande myndighet och från den myndighet som avses i 1 § andra stycket 2.<br />
Upplysningarna ska i första hand inhämtas genom ett skriftligt förfarande. Om det på grund av materialets omfång, brådska eller något annat förhållande är lämpligare, får upplysningarna i stället inhämtas genom besök hos den upphandlande myndigheten eller den myndighet som avses i 1 §
andra stycket 2.<p><a name="P22S3"></a></p>

En upphandlande myndighet och den myndighet som avses i 1 §
andra stycket 2 är skyldig att tillhandahålla de upplysningar som tillsynsmyndigheten begär för sin tillsyn.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>