<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2013:513) om ersättning för kostnader till följd av vård i ett annat land inom Europeiska ekonomiska samarbetsområdet - SFS sfs-2013-513</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2013:513) om ersättning för kostnader till följd av vård i ett annat land inom Europeiska ekonomiska samarbetsområdet</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2013:513</span> •
                <span><strong>Utfärdad:</strong> 2013-06-13</span>
            </div>
        </header>

        <main class="law-content">
            <h2>Lag (2013:513) om ersättning för kostnader till följd av vård i ett annat land inom Europeiska ekonomiska samarbetsområdet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2013:513<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2013-06-13 <br />  


<b>Ändrad</b>:   
t.o.m. SFS 2025:1438<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2013:513">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2013:513">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser och tillämpningsområde"><a name="Inledande bestämmelser och tillämpningsområde">Inledande bestämmelser och tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om ersättning till patienter för kostnader som uppkommit till följd av att de har tagit emot vård i ett annat land inom Europeiska ekonomiska samarbetsområdet (EES).<p><a name="P1S2"></a></p>

Bestämmelser om ersättning till patienter för kostnader för vård finns även i Europaparlamentets och rådets förordning
(EG) nr 883/2004 av den 29 april 2004 om samordning av de sociala trygghetssystemen.<p><a name="P1S3"></a></p><a class="paragraf" name="P2"><b>2 §</b></a>   Denna lag ska inte tillämpas i de fall en patients rätt till ersättning grundar sig på förordning (EG) nr 883/2004.<p><a name="P2S2"></a></p><a class="paragraf" name="P3"><b>3 §</b></a>   I denna lag avses med <br />
   1. vård: de åtgärder och produkter som omfattas av  definitionerna i punkterna 2, 3 och 5-9, <br />
   2. hälso- och sjukvård: åtgärder för att medicinskt  förebygga, utreda och behandla sjukdomar och skador samt  sjuktransporter, <br />
   3. tandvård: åtgärder som avses i 1 § tandvårdslagen 
(1985:125), <br />
   4. hälso- och sjukvårdspersonal: läkare, sjuksköterska med  ansvar för allmän hälso- och sjukvård, tandläkare, barnmorska  eller farmaceut i den mening som avses i Europaparlamentets  och rådets direktiv 2005/36/EG av den 7 september 2005 om  erkännande av yrkeskvalifikationer, i lydelsen enligt  Europaparlamentets och rådets direktiv 2013/55/EU, eller  annan person som utövar yrkesverksamhet inom hälso- och  sjukvård som är begränsad till ett reglerat yrke enligt  definitionen i artikel 3.1 a i direktiv 2005/36/EG, eller en  person som anses som hälso- och sjukvårdspersonal enligt den  behandlande medlemsstatens lagstiftning, <br />
   5. läkemedel: sådana läkemedel som enligt läkemedelslagen 
(2015:315) är avsedda att tillföras människor, <br />
   6. andra varor: sådana varor som avses i 18 och 20 §§ lagen 
(2002:160) om läkemedelsförmåner m.m.,<br />
   7. hjälpmedel: sådana hjälpmedel som avses i 8 kap. 7 §  hälso- och sjukvårdslagen (2017:30),<br />
   8. förbrukningsartiklar: sådana förbrukningsartiklar som  avses i 8 kap. 9 § hälso- och sjukvårdslagen,<br />
   9. övriga vårdprodukter: produkter som inte omfattas av  definitionerna i punkterna 5-8 men som tillhandahålls vid  hälso- och sjukvård eller tandvård och som en patient får vid  vårdtillfället. <i>Lag (2017:65)</i>.<p><a name="P3S2"></a></p><a class="paragraf" name="P4"><b>4 §</b></a>   Det som i denna lag sägs om en region gäller även en  kommun som inte ingår i en region. <i>Lag (2019:959)</i>.<p><a name="P4S2"></a></p><h4 name="Rätten till ersättning"><a name="Rätten till ersättning">Rätten till ersättning</a></h4><p><a name="P4S3"></a></p><a class="paragraf" name="P5"><b>5 §</b></a>   En patient har rätt till ersättning för kostnader som har uppkommit till följd av att han eller hon har tagit emot vård i ett annat land inom EES om<br />
   1. patienten när kostnaderna uppkom tillhörde den personkrets för vilken Sverige är behörigt att meddela sådant tillstånd till vård utanför bosättningsmedlemsstaten som avses i artikel 20 i förordning (EG) nr 883/2004,<br />
   2. vården har tillhandahållits av hälso- och sjukvårdspersonal, och<br />
   3. patienten skulle haft rätt att få vården bekostad av det allmänna om den tillhandahållits i Sverige.<p><a name="P5S2"></a></p><h4 name="Ersättningens storlek"><a name="Ersättningens storlek">Ersättningens storlek</a></h4><p><a name="P5S3"></a></p><a class="paragraf" name="P6"><b>6 §</b></a>   Ersättning lämnas med högst det belopp som motsvarar de faktiska kostnader för vården som har uppkommit för patienten.<p><a name="P6S2"></a></p><a class="paragraf" name="P7"><b>7 §</b></a>   För hälso- och sjukvård och för annan tandvård än sådan som avses i 10 § ska ersättningen bestämmas till ett belopp som motsvarar den vårdkostnad som skulle ha uppkommit om patientens vård hade tillhandahållits i Sverige. Detsamma gäller för läkemedel, andra varor, hjälpmedel, förbrukningsartiklar och övriga vårdprodukter som en patient har tagit emot vid vårdtillfället.<p><a name="P7S2"></a></p>

Vid bestämmande av ersättningens storlek ska avdrag göras med ett belopp som motsvarar de avgifter som patienten skulle ha betalat för vården i Sverige.<p><a name="P7S3"></a></p><a class="paragraf" name="P8"><b>8 §</b></a>   För hjälpmedel och förbrukningsartiklar som en patient har införskaffat vid någon annan tidpunkt än vårdtillfället ska ersättningen bestämmas på samma sätt som anges i 7 §.<p><a name="P8S2"></a></p><a class="paragraf" name="P9"><b>9 §</b></a>   För läkemedel och andra varor som en patient har införskaffat vid en annan tidpunkt än vårdtillfället, och för vilka det finns en åtminstone likvärdig produkt inom läkemedelsförmånerna enligt lagen (2002:160) om läkemedelsförmåner m.m., ska ersättningen bestämmas till ett belopp som motsvarar den kostnadsreducering som patienten skulle haft rätt till om läkemedlet eller varan hade ingått i läkemedelsförmånerna.<p><a name="P9S2"></a></p>

Vid bestämmandet av ersättning enligt första stycket ska för varje läkemedel eller vara ett kostnadsbelopp fastställas som motsvarar det lägsta försäljningspris som har fastställts för en produkt som är åtminstone likvärdig och som ingår i läkemedelsförmånerna. Om det finns medicinska skäl, får dock ett högre försäljningspris fastställas. Det belopp som vid en jämförelse mellan det fastställda kostnadsbeloppet och den faktiska kostnad som patienten har haft är lägst, ska läggas till grund för ersättningens bestämmande.<p><a name="P9S3"></a></p><a class="paragraf" name="P10"><b>10 §</b></a>   För tandvård som hade berättigat till stöd enligt lagen 
(2008:145) om statligt tandvårdsstöd om den hade  tillhandahållits i Sverige ska ersättningen bestämmas till ett  belopp som motsvarar det tandvårdsbidrag och den  tandvårdsersättning som Försäkringskassan skulle ha betalat om  tandvården tillhandahållits i Sverige. Detsamma gäller för  läkemedel och övriga vårdprodukter som patienten har tagit  emot vid vårdtillfället.<p><a name="P10S2"></a></p>

Vid beräkningen av ersättning för tandvård som hade berättigat  till särskild tandvårdsersättning om den hade tillhandahållits  i Sverige gäller inte 2 kap. 6 § andra stycket lagen om  statligt tandvårdsstöd. <i>Lag (2025:1438)</i>.<p><a name="P10S3"></a></p><h4 name="Förhandsbesked"><a name="Förhandsbesked">Förhandsbesked</a></h4><p><a name="P10S4"></a></p><a class="paragraf" name="P11"><b>11 §</b></a>   Om en patient ansöker om det, ska Försäkringskassan lämna förhandsbesked om<br />
   1. huruvida patienten har rätt till ersättning enligt denna lag för viss vård som han eller hon avser att ta emot vid ett visst vårdtillfälle i ett annat EES-land, och<br />
   2. det högsta belopp ersättning kan betalas ut med för denna vård.<p><a name="P11S2"></a></p>

Har förhandsbesked lämnats enligt första stycket är Försäkringskassan skyldig att vid senare prövning av frågan om ersättning till patienten för den angivna vården betala ut minst det belopp som angetts i förhandsbeskedet.<p><a name="P11S3"></a></p><h4 name="Utrednings- och uppgiftsskyldighet"><a name="Utrednings- och uppgiftsskyldighet">Utrednings- och uppgiftsskyldighet</a></h4><p><a name="P11S4"></a></p><a class="paragraf" name="P12"><b>12 §</b></a>   Försäkringskassan ska, om det inte är uppenbart  obehövligt, i ett ärende om ersättning eller förhandsbesked  enligt denna lag inhämta ett yttrande från den region som  enligt hälso- och sjukvårdslagen (2017:30) har ansvar för  patientens vård i Sverige. <p><a name="P12S2"></a></p>

Om en region ska yttra sig i ett ärende som avser ersättning  för hjälpmedel som berör en kommun som ingår i regionen, ska  regionen inför yttrandet samråda med kommunen.  <i>Lag (2019:959)</i>.<p><a name="P12S3"></a></p><a class="paragraf" name="P13"><b>13 §</b></a>   Myndigheter ska inom ramen för ett förfarande enligt 12 §  eller på begäran lämna Försäkringskassan, regioner och  kommuner sådana uppgifter som är av betydelse för  tillämpningen av denna lag. <i>Lag (2019:959)</i>.<p><a name="P13S2"></a></p><h4 name="Beslut om ersättning och förhandsbesked"><a name="Beslut om ersättning och förhandsbesked">Beslut om ersättning och förhandsbesked</a></h4><p><a name="P13S3"></a></p><a class="paragraf" name="P14"><b>14 §</b></a>   Försäkringskassan prövar, efter ansökan från en patient,  frågor om ersättning enligt denna lag.<p><a name="P14S2"></a></p>

Vid prövningen av ansökan ska särskilt beaktas<br />
   1. sjukdomens eller skadans karaktär och förväntade  utveckling,<br />
   2. patientens individuella omständigheter i övrigt, och<br />
   3. om det finns skäl att prioritera hanteringen av ansökan  med beaktande av 1 eller 2.<p><a name="P14S3"></a></p>

Ett beslut om ersättning eller förhandsbesked ska alltid  innehålla de skäl som ligger till grund för beslutet. <p><a name="P14S4"></a></p>

Beslutade ersättningar betalas ut av Försäkringskassan.<br /><i>Lag (2016:657)</i>.<p><a name="P14S5"></a></p><a class="paragraf" name="P15"><b>15 §</b></a>   Beslut om ersättning eller förhandsbesked ska fattas så snart det är möjligt och senast 90 dagar från det att en fullständig ansökan har kommit in till Försäkringskassan. Om det finns särskilda skäl, får denna tid överskridas.<p><a name="P15S2"></a></p><h4 name="Överklagande"><a name="Överklagande">Överklagande</a></h4><p><a name="P15S3"></a></p><a class="paragraf" name="P16"><b>16 §</b></a>   Försäkringskassans beslut om ersättning eller förhandsbesked enligt denna lag får överklagas till allmän förvaltningsdomstol.<p><a name="P16S2"></a></p>

Prövningstillstånd krävs vid överklagande till kammarrätten.<p><a name="P16S3"></a></p><br /><h3 name="overgang"><a name="overgang">Övergångsbestämmelser</a></h3>
2013:513<br />
   1. Denna lag träder i kraft den 1 oktober 2013.<br />
   2. Lagen ska inte tillämpas för vårdkostnader som har uppkommit före lagens ikraftträdande.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>