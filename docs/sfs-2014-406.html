<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2014:406) om straff för vissa internationella brott - SFS sfs-2014-406</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2014:406) om straff för vissa internationella brott</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2014:406</span> •
                <span><strong>Utfärdad:</strong> 2014-05-28</span>
            </div>
        </header>

        <main class="law-content">
            <h2>Lag (2014:406) om straff för vissa internationella brott</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2014:406<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
2014-05-28 <br />  


<b>Ändrad</b>:   
t.o.m. SFS 2021:1016<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2014:406">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2014:406">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Folkmord"><a name="Folkmord">Folkmord</a></h4><p><a name="S2"></a></p><a class="paragraf" name="P1"><b>1 §</b></a>   För folkmord döms den som, i syfte att helt eller delvis förinta en nationell, etnisk eller rasmässigt bestämd eller religiös folkgrupp som sådan,<br />
   1. dödar en medlem av folkgruppen,<br />
   2. tillfogar en medlem av folkgruppen allvarlig smärta eller skada eller utsätter denne för svårt lidande,<br />
   3. påtvingar medlemmar av folkgruppen levnadsvillkor som är ägnade att medföra att folkgruppen helt eller delvis förintas,<br />
   4. vidtar åtgärder som är ägnade att förhindra att barn föds inom folkgruppen, eller<br />
   5. genom tvång för över ett barn som inte fyllt arton år från folkgruppen till en annan grupp.<p><a name="P1S2"></a></p>

Straffet är fängelse på viss tid, lägst fyra och högst arton år, eller på livstid.<p><a name="P1S3"></a></p><h4 name="Brott mot mänskligheten"><a name="Brott mot mänskligheten">Brott mot mänskligheten</a></h4><p><a name="P1S4"></a></p><a class="paragraf" name="P2"><b>2 §</b></a>   För brott mot mänskligheten döms, om gärningen utgör eller ingår som ett led i ett omfattande eller systematiskt angrepp riktat mot en grupp civila, den som<br />
   1. dödar en person som ingår i gruppen,<br />
   2. tillfogar en person som ingår i gruppen allvarlig smärta eller skada eller utsätter denne för svårt lidande genom tortyr eller annan omänsklig behandling,<br />
   3. utsätter en person som ingår i gruppen för ett allvarligt sexuellt övergrepp genom våldtäkt, påtvingad prostitution eller annan till sitt allvar jämförbar gärning,<br />
   4. i syfte att påverka den etniska sammansättningen av en befolkning eller att föröva andra svåra överträdelser av allmän folkrätt, frihetsberövar en kvinna som ingår i gruppen och som med tvång gjorts havande,<br />
   5. förorsakar att en person som ingår i gruppen kommer i sexuellt slaveri eller, i strid med allmän folkrätt, kommer i tvångsarbete eller annat sådant tvångstillstånd,<br />
   6. i strid med allmän folkrätt deporterar eller tvångsförflyttar en person som ingår i gruppen,<br />
   7. i strid med allmän folkrätt frihetsberövar någon som ingår i gruppen,<br />
   8. utsätter personer som ingår i gruppen för förföljelse genom att i strid med allmän folkrätt beröva dem grundläggande rättigheter på grund av politiska, rasmässiga, nationella, etniska, kulturella, religiösa, könsmässiga eller andra enligt allmän folkrätt otillåtna motiv, eller<br />
   9. för en stats eller politisk organisations räkning, eller med dess tillstånd, stöd eller samtycke, i syfte att undandra en person i gruppen från rättsligt skydd under en längre tid,<br />
      a) frihetsberövar denne om frihetsberövandet följs av en vägran att erkänna detta eller att lämna information om personens öde eller uppehållsort,<br />
      b) sedan ett frihetsberövande skett vägrar att erkänna detta eller att lämna information om den frihetsberövades öde eller uppehållsort, eller<br />
      c) sedan en sådan vägran skett vidmakthåller frihetsberövandet.<p><a name="P2S2"></a></p>

Straffet är fängelse på viss tid, lägst fyra och högst arton år, eller på livstid.<p><a name="P2S3"></a></p><h4 name="Krigsförbrytelser"><a name="Krigsförbrytelser">Krigsförbrytelser</a></h4><p><a name="P2S4"></a></p><h4 name="Skyddad person"><a name="Skyddad person">Skyddad person</a></h4><p><a name="P2S5"></a></p><a class="paragraf" name="P3"><b>3 §</b></a>   Med skyddad person avses i denna lag den som såsom sårad, sjuk, skeppsbruten, krigsfånge eller civil eller i annan egenskap åtnjuter särskilt skydd enligt Genèvekonventionerna den 12 augusti 1949, det första tilläggsprotokollet till dessa från 1977 eller annars enligt allmän folkrätt som är tilllämplig i väpnad konflikt eller under ockupation.<p><a name="P3S2"></a></p><h4 name="Krigsförbrytelse mot person"><a name="Krigsförbrytelse mot person">Krigsförbrytelse mot person</a></h4><p><a name="P3S3"></a></p><a class="paragraf" name="P4"><b>4 §</b></a>   För krigsförbrytelse döms, om gärningen ingår som ett led i eller på annat sätt står i samband med en väpnad konflikt eller ockupation, den som<br />
   1. dödar en skyddad person,<br />
   2. tillfogar en skyddad person allvarlig smärta eller skada eller utsätter denne för svårt lidande genom tortyr eller annan omänsklig behandling,<br />
   3. utsätter en skyddad person för medicinskt eller vetenskapligt experiment som inte sker i personens intresse och som innebär allvarlig fara för hans eller hennes liv eller hälsa,<br />
   4. skadar en person som är försatt ur stridbart skick,<br />
   5. utsätter en skyddad person för allvarligt sexuellt övergrepp genom våldtäkt, påtvingad prostitution, sexuellt slaveri eller annan till sitt allvar jämförbar gärning,<br />
   6. i syfte att påverka den etniska sammansättningen av en befolkning eller att föröva andra svåra överträdelser av allmän folkrätt, frihetsberövar en skyddad person av kvinnligt kön som med tvång gjorts havande,<br />
   7. utsätter en skyddad person för förödmjukande eller nedsättande behandling som är ägnad att allvarligt kränka den personliga värdigheten,<br />
   8. i strid med allmän folkrätt deporterar eller tvångsförflyttar en skyddad person,<br />
   9. verkställer eller dömer ut ett straff mot en skyddad person utan att han eller hon först fått en rättvis rättegång,<br />
   10. i syfte att förmå en stat, person eller organisation att utföra eller avstå från en handling, tar en skyddad person som gisslan, eller<br />
   11. till nationella väpnade styrkor eller väpnade grupper rekryterar eller för direkt deltagande i fientligheter använder barn som inte fyllt femton år.<p><a name="P4S2"></a></p>

Straffet är fängelse i högst sex år.<p><a name="P4S3"></a></p><a class="paragraf" name="P5"><b>5 §</b></a>   För krigsförbrytelse döms, om gärningen ingår som ett led i eller på annat sätt står i samband med en internationell väpnad konflikt eller ockupation, den som<br />
   1. för en ockupationsmakts räkning låter förflytta en del av dess civilbefolkning till ett ockuperat område,<br />
   2. tvingar en medborgare i en stat som är motpart i konflikten att delta i militära operationer mot den egna staten eller tvingar en skyddad person att tjänstgöra i en fientlig makts väpnade styrkor, eller<br />
   3. i strid med allmän folkrätt frihetsberövar en skyddad person eller på ett oförsvarligt sätt dröjer med att sända hem en krigsfånge eller en civil person som berövats friheten.<p><a name="P5S2"></a></p>

Straffet är fängelse i högst sex år.<p><a name="P5S3"></a></p><h4 name="Krigsförbrytelse som avser egendom"><a name="Krigsförbrytelse som avser egendom">Krigsförbrytelse som avser egendom</a></h4><p><a name="P5S4"></a></p><a class="paragraf" name="P6"><b>6 §</b></a>   För krigsförbrytelse döms, om gärningen ingår som ett led  i eller på annat sätt står i samband med en väpnad konflikt  eller ockupation, den som<br />
   1. plundrar, eller<br />
   2. utan att det är nödvändigt av militära skäl<br />
      a) i stor omfattning förstör, tillägnar sig eller beslagtar  någon annans egendom, eller<br />
      b) förstör, tillägnar sig eller beslagtar sådan egendom som  skyddas enligt Haagkonventionen den 14 maj 1954 om skydd av  kulturegendom i händelse av väpnad konflikt och det andra  protokollet till konventionen. <p><a name="P6S2"></a></p>

Straffet är fängelse i högst sex år. <i>Lag (2017:719)</i>.<p><a name="P6S3"></a></p><h4 name="Krigsförbrytelse genom upphävande av rätten till domstolsprövning"><a name="Krigsförbrytelse genom upphävande av rätten till domstolsprövning">Krigsförbrytelse genom upphävande av rätten till domstolsprövning</a></h4><p><a name="P6S4"></a></p><a class="paragraf" name="P7"><b>7 §</b></a>   För krigsförbrytelse döms, om gärningen ingår som ett led i eller på annat sätt står i samband med en internationell väpnad konflikt eller ockupation, den som helt eller i betydande omfattning upphäver motpartens medborgares rätt till prövning i domstol av civila eller andra medborgerliga rättigheter.<p><a name="P7S2"></a></p>

Straffet är fängelse i högst sex år.<p><a name="P7S3"></a></p><h4 name="Krigsförbrytelse som avser särskilt skyddade insatser eller kännetecken"><a name="Krigsförbrytelse som avser särskilt skyddade insatser eller kännetecken">Krigsförbrytelse som avser särskilt skyddade insatser eller kännetecken</a></h4><p><a name="P7S4"></a></p><a class="paragraf" name="P8"><b>8 §</b></a>   För krigsförbrytelse döms, om gärningen ingår som ett led i eller på annat sätt står i samband med en väpnad konflikt eller ockupation, den som<br />
   1. riktar ett anfall mot personal, anläggningar, materiel, enheter eller fordon som deltar i en humanitär biståndsinsats eller i en fredsfrämjande insats i enlighet med Förenta nationernas stadga, under förutsättning att dessa är berättigade till det skydd som gäller för civila eller civil egendom enligt allmän folkrätt,<br />
   2. riktar ett anfall mot personal, byggnader, utrustning, medicinska enheter eller transporter som i enlighet med allmän folkrätt har rätt att bära kännetecknen röda korset eller röda halvmånen eller något annat på motsvarande sätt erkänt internationellt kännetecken, eller<br />
   3. i strid med allmän folkrätt använder ett kännetecken som avses under 2 för militära ändamål eller använder parlamentärflagga, Förenta nationernas flagga, fiendens flagga eller militära beteckningar eller uniform, på ett sätt som leder till död eller allvarlig personskada.<p><a name="P8S2"></a></p>

Straffet är fängelse i högst sex år.<p><a name="P8S3"></a></p><h4 name="Krigsförbrytelse genom användande av förbjudna stridsmetoder"><a name="Krigsförbrytelse genom användande av förbjudna stridsmetoder">Krigsförbrytelse genom användande av förbjudna stridsmetoder</a></h4><p><a name="P8S4"></a></p><a class="paragraf" name="P9"><b>9 §</b></a>   För krigsförbrytelse döms, om gärningen ingår som ett led i eller på annat sätt står i samband med en väpnad konflikt eller ockupation, den som<br />
   1. riktar ett anfall mot en civilbefolkning som sådan eller mot enskilda civila som inte direkt deltar i fientligheterna,<br />
   2. riktar ett anfall mot byggnader som är avsedda för religion, undervisning, konst, vetenskap eller välgörande ändamål, mot historiska minnesmärken, kulturegendom, sjukhus eller uppsamlingsplatser för sjuka och sårade eller mot annan civil egendom, under förutsättning att dessa inte utgör ett militärt mål,<br />
   3. riktar ett anfall mot städer, byar, bostäder eller byggnader som inte försvaras och som inte utgör ett militärt mål,<br />
   4. riktar ett anfall mot ett militärt mål som kommer att leda till att civila kommer att dödas eller skadas, civil egendom förstöras eller den naturliga miljön förorsakas allvarliga skador i en omfattning som saknar proportion i förhållande till den konkreta och omedelbara övergripande militära fördel som kan förväntas,<br />
   5. med användning av förrädiskt förfarande dödar eller skadar någon som tillhör motpartens nationella väpnade styrkor eller väpnade grupper,<br />
   6. beordrar eller hotar med att pardon inte kommer att ges,<br />
   7. använder en skyddad person för att genom hans eller hennes närvaro motverka att motparten går till anfall mot vissa platser eller områden eller mot nationella väpnade styrkor eller väpnade grupper eller för att främja egna militära operationer, eller<br />
   8. i avsikt att utnyttja utsvältning som stridsmetod berövar en civilbefolkning livsnödvändiga förnödenheter.<p><a name="P9S2"></a></p>

Straffet är fängelse i högst sex år.<p><a name="P9S3"></a></p><h4 name="Krigsförbrytelse genom användande av förbjudna stridsmedel"><a name="Krigsförbrytelse genom användande av förbjudna stridsmedel">Krigsförbrytelse genom användande av förbjudna stridsmedel</a></h4><p><a name="P9S4"></a></p><a class="paragraf" name="P10"><b>10 §</b></a>   För krigsförbrytelse döms, om gärningen ingår som ett led i eller på annat sätt står i samband med en väpnad konflikt eller ockupation, den som<br />
   1. använder gift eller giftiga vapen,<br />
   2. använder biologiska eller kemiska vapen, eller<br />
   3. i strid med allmän folkrätt använder annat stridsmedel som är av sådan beskaffenhet att det kan förorsaka överflödig skada eller onödigt lidande eller som är urskillningslöst.<p><a name="P10S2"></a></p>

Straffet är fängelse i högst sex år.<p><a name="P10S3"></a></p><h4 name="Grov krigsförbrytelse"><a name="Grov krigsförbrytelse">Grov krigsförbrytelse</a></h4><p><a name="P10S4"></a></p><a class="paragraf" name="P11"><b>11 §</b></a>   Är brott som avses i 4-10 §§ att anse som grovt, döms för grov krigsförbrytelse till fängelse på viss tid, lägst fyra och högst arton år, eller på livstid. Vid bedömande av om brottet är grovt ska särskilt beaktas om gärningen ingått som ett led i en plan eller politik eller som en del av en omfattande brottslighet eller om gärningen förorsakat död, allvarlig smärta eller skada eller svårt lidande, omfattande skada på egendom eller synnerligen allvarliga skador på den naturliga miljön.<p><a name="P11S2"></a></p><h4 name="Aggressionsbrott"><a name="Aggressionsbrott">Aggressionsbrott</a></h4><p><a name="P11S3"></a></p><a class="paragraf" name="P11a"><b>11 a §</b></a>   För aggressionsbrott döms den som kan utöva kontroll  eller styra över en stats politiska eller militära handlande  och som planerar, förbereder, inleder eller utför en  aggressionshandling som till sin karaktär, svårhetsgrad och  omfattning, utgör en uppenbar överträdelse av Förenta  nationernas stadga.<p><a name="P11aS2"></a></p>

Med aggressionshandling avses en stats användning av väpnat  våld mot en annan stats suveränitet, territoriella integritet  eller politiska oberoende, eller på något annat sätt som är  oförenligt med Förenta nationernas stadga.<p><a name="P11aS3"></a></p>

Straffet är fängelse på viss tid, lägst fyra och högst arton  år, eller på livstid. <i>Lag (2021:1016)</i>.<p><a name="P11aS4"></a></p><h4 name="Subjektivt rekvisit avseende barns ålder"><a name="Subjektivt rekvisit avseende barns ålder">Subjektivt rekvisit avseende barns ålder</a></h4><p><a name="P11aS5"></a></p><a class="paragraf" name="P12"><b>12 §</b></a>   Till ansvar som i 1 § första stycket 5 eller 4 § första stycket 11 är föreskrivet för en gärning som begås mot ett barn under viss ålder ska även den dömas som inte insåg men hade skälig anledning att anta att barnet inte uppnått den åldern.<p><a name="P12S2"></a></p><h4 name="Ansvar för förmän"><a name="Ansvar för förmän">Ansvar för förmän</a></h4><p><a name="P12S3"></a></p><h4 name="Utvidgat gärningsmannaskap"><a name="Utvidgat gärningsmannaskap">Utvidgat gärningsmannaskap</a></h4><p><a name="P12S4"></a></p><a class="paragraf" name="P13"><b>13 §</b></a>   En militär eller civil förman som underlåter att vidta de för honom eller henne möjliga åtgärder som är nödvändiga och skäliga för att förhindra att folkmord, brott mot mänskligheten eller krigsförbrytelse begås av en underlydande som står under förmannens lydnad och effektiva kontroll ska anses som gärningsman.<p><a name="P13S2"></a></p><h4 name="Underlåtenhet att utöva kontroll"><a name="Underlåtenhet att utöva kontroll">Underlåtenhet att utöva kontroll</a></h4><p><a name="P13S3"></a></p><a class="paragraf" name="P14"><b>14 §</b></a>   En militär eller civil förman som uppsåtligen eller av grov oaktsamhet underlåter att utöva särskild tillsyn över en underlydande som står under hans eller hennes lydnad och effektiva kontroll ska dömas för underlåtenhet att utöva kontroll till fängelse i högst fyra år, om den underlydande har begått folkmord, brott mot mänskligheten eller krigsförbrytelse som förmannen borde ha förutsett och hade kunnat förhindra.<p><a name="P14S2"></a></p><h4 name="Underlåtenhet att anmäla brott"><a name="Underlåtenhet att anmäla brott">Underlåtenhet att anmäla brott</a></h4><p><a name="P14S3"></a></p><a class="paragraf" name="P15"><b>15 §</b></a>   En militär eller civil förman som, när det kan ske utan fara för att förmannen avslöjar egen brottslighet, underlåter att för undersökning och lagföring anmäla skälig misstanke om att en underlydande som står under hans eller hennes lydnad och effektiva kontroll har begått folkmord, brott mot mänskligheten eller krigsförbrytelse ska dömas för underlåtenhet att anmäla brott till fängelse i högst fyra år.<p><a name="P15S2"></a></p><h4 name="Försök m.m."><a name="Försök m.m.">Försök m.m.</a></h4><p><a name="P15S3"></a></p><a class="paragraf" name="P16"><b>16 §</b></a>   För försök, förberedelse eller stämpling till och  underlåtenhet att avslöja eller förhindra folkmord, brott mot  mänskligheten, aggressionsbrott och krigsförbrytelse döms det  till ansvar enligt 23 kap. brottsbalken.<p><a name="P16S2"></a></p>

I fråga om aggressionsbrott kan endast den som kan utöva  kontroll eller styra över en stats politiska eller militära  handlande dömas till ansvar enligt första stycket. Detsamma  ska gälla för ansvar enligt 23 kap. 4 § brottsbalken.<br /><i>Lag (2021:1016)</i>.<p><a name="P16S3"></a></p><h4 name="Domsrätt över aggressionsbrott"><a name="Domsrätt över aggressionsbrott">Domsrätt över aggressionsbrott</a></h4><p><a name="P16S4"></a></p><a class="paragraf" name="P17"><b>17 §</b></a>   Svensk domstol är behörig att döma över aggressionsbrott  som har begåtts utanför Sverige eller försök, förberedelse  eller stämpling till eller underlåtenhet att avslöja eller  förhindra sådant brott i de fall som avses i 2 kap. 3 § 1, 2 a  och b och 4 brottsbalken. Svensk domstol är också behörig att  döma över aggressionsbrott om den aggressionshandling som  ligger till grund för brottet har begåtts av en stat gentemot  vilken de ändringar i Romstadgan för Internationella  brottmålsdomstolen som har skett genom resolution RC/Res.6 har  trätt i kraft vid tiden för brottet.<p><a name="P17S2"></a></p>

Åtal för brott enligt första stycket får väckas endast efter  förordnande av regeringen. <i>Lag (2021:1016)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>