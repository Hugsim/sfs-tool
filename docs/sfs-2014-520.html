<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2014:520) med instruktion för Statens energimyndighet - SFS sfs-2014-520</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2014:520) med instruktion för Statens energimyndighet</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2014:520</span> •
                <span><strong>Utfärdad:</strong> 2014-06-12</span>
            </div>
        </header>

        <main class="law-content">
            <h2>Förordning (2014:520) med instruktion för Statens energimyndighet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2014:520<br />

<b>Departement/myndighet</b>:   
Klimat- och näringslivsdepartementet RSE <br />  

<b>Utfärdad</b>:   
2014-06-12 <br />  


<b>Ändrad</b>:   
t.o.m. SFS 2025:592<br />  

<b>Upphävd</b>: 
2025-08-01<br />

<b>Författningen har upphävts genom</b>: 
SFS 2025:784<br />


<b>Ändringsregister</b>:   
<a href="http://rkrattsbaser.gov.se/sfsr?bet=2014:520">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2014:520">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Statens energimyndighet är förvaltningsmyndighet för  frågor om tillförsel och användning av energi i samhället. <p><a name="P1S2"></a></p>

Myndigheten ska verka för att förena ekologisk hållbarhet,  konkurrenskraft och försörjningstrygghet i energisystem som  är hållbara och kostnadseffektiva med en låg påverkan på  hälsa, miljö och klimat. Förordning (2018:1374).<p><a name="P1S3"></a></p><a class="paragraf" name="P1a"><b>1 a §</b></a>   Statens energimyndighet är beredskapsmyndighet och  sektorsansvarig myndighet enligt förordningen (2022:524) om  statliga myndigheters beredskap. Förordning (2022:557).<p><a name="P1aS2"></a></p><a class="paragraf" name="P1b"><b>1 b §</b></a>   Statens energimyndighet ska vara tillsynsmyndighet  enligt lagen (2025:570) om offentliggörande av information om  datacenters energiprestanda. Förordning (2025:592).<p><a name="P1bS2"></a></p><a class="paragraf" name="P2"><b>2 §</b></a>   Statens energimyndighet ska inom sitt verksamhetsområde <br />
   1. verka för att de energi- och klimatpolitiska målen samt  målen för forskning och innovation inom energiområdet som  riksdagen antagit uppnås, <br />
   2. verka för att det generationsmål för miljöarbetet och de  miljökvalitetsmål som riksdagen har fastställt uppnås och vid  behov föreslå åtgärder för miljöarbetets utveckling, <br />
   3. bidra i arbetet med omställningen till ett ekologiskt  uthålligt energisystem och verka för en ökad tillförsel och  användning av fossilfria energikällor och för en effektivare  energianvändning, <br />
   4. bidra i arbetet med omställningen av elsystemet som även  kan möjliggöra för nya användningsområden av el, <br />
   5. medverka i det arbete som regeringen bedriver inom  Europeiska unionen och internationellt för begränsad  klimatpåverkan och bidra med expertkunskap och underlag,  tidigt göra konsekvensanalyser, bistå Regeringskansliet med  att tillvarata Sveriges intressen i de internationella klimat-  och energifonder som Sverige deltar i samt tillsammans med  Naturvårdsverket delta i arbetet med att genomföra och föreslå  förbättringar av Europeiska unionens system för handel med  utsläppsrätter samt löpande informera verksamhetsutövare och  allmänheten om systemet,<br />
   6. genomföra internationella klimatinvesteringar genom att  delta i och förvärva verifierade utsläppsminskningsenheter  inom ramen för samarbeten enligt artikel 6.2 i Parisavtalet  eller i enlighet med den mekanism som inrättats genom  artikel 6.4 i Parisavtalet,<br />
   7. främja forskning och innovation i form av en strategiskt  utformad samlad insats som spänner över hela  innovationssystemet, i nära samverkan med, och som komplement  till, övriga energipolitiska insatser och andra styrmedel som  syftar till att nå klimat- och energimål samt energirelaterade  miljöpolitiska mål,<br />
   8. främja kommersialisering av forskningsresultat och  spridning av nya produkter, processer och tjänster,<br />
   9. integrera ett jämställdhetsperspektiv i myndighetens  verksamhet och främja jämställdhet vid fördelning av medel för  forsknings- och innovationsverksamhet,<br />
   10. verka för att ett köns- och genusperspektiv inkluderas i  den forsknings- och innovationsverksamhet som myndigheten  finansierar, när det är tillämpligt,<br />
   11. bevaka och analysera energimarknadernas och  energisystemets utveckling och deras inverkan på och betydelse  för miljö och klimat samt näringslivets konkurrenskraft och  den ekonomiska tillväxten,<br />
   12. skapa förutsättningar för en väl planerad och  resurseffektiv vindkraftsutbyggnad, höja kunskapen om  vindkraftens egenskaper och möjligheter samt dess roll i  samhällsutvecklingen och bidra till en ökad förståelse och  dialog för att skapa möjligheter till ökad samexistens mellan  vindkraft och andra samhällsintressen,<br />
   13. planera, samordna och, i den utsträckning som regeringen  före-skriver, genomföra ransoneringar och andra regleringar  som gäller användning av energi,<br />
   14. medverka i genomförandet av det regionala tillväxtarbetet  med utgångspunkt i förordningen (2017:583) om regionalt  tillväxtarbete och i enlighet med prioriteringarna i den  nationella strategin för hållbar regional tillväxt och  attraktionskraft,<br />
   15. underlätta och delta i genomförandet av  riskkapitalsatsningen inom ramen för det nationella  regionalfondsprogrammet,<br />
   16. följa den internationella utvecklingen och främja svenskt  deltagande i internationellt samarbete,<br />
   17. se till att regelverk och rutiner som myndigheten  disponerar över är kostnadseffektiva och enkla för medborgare  och företag,<br />
   18. beakta konsumentaspekter vid myndighetens testverksamhet  för energieffektiva produkter, och<br />
   19. ansvara för vägledning och information.<br />
Förordning (2024:528).<p><a name="P2S2"></a></p><a class="paragraf" name="P3"><b>3 §</b></a>   Statens energimyndighet ska<br />
   1. ha ett samlat ansvar för information och för att ta fram  underlag i enlighet med Europaparlamentets och rådets direktiv 
(EU) 2018/2001 av den 11 december 2018 om främjande av  användningen av energi från förnybara energikällor och göra de  beräkningar som medlemsstaterna är skyldiga att göra enligt  artiklarna 7 och 23-27 och enligt bilagorna till samma  direktiv,<br />
   2. vara behörig myndighet enligt Europaparlamentets och rådets  förordning (EU) 2017/1938 av den 25 oktober 2017 om åtgärder  för att säkerställa försörjningstryggheten för gas och om  upphävande av förordning (EU) nr 994/2010,<br />
   3. till Myndigheten för samhällsskydd och beredskap vartannat  år redovisa ett identifieringsarbete av potentiella europeiska  kritiska infrastrukturer inom undersektorerna olja och gas  enligt rådets direktiv 2008/114/EG av den 8 december 2008 om  identifiering av, och klassificering som, europeisk kritisk  infrastruktur och bedömning av behovet att stärka skyddet av  denna,<br />
   4. vidta åtgärder för att förstärka, utveckla och följa upp  insatserna inom ramen för Europaparlamentets och rådets  förordning (EU) 2017/1369 av den 4 juli 2017 om fastställande  av en ram för energimärkning och om upphävande av  direktiv 2010/30/EU och inom ramen för genomförandet av  Europaparlamentets och rådets direktiv 2009/125/EG av den 
21 oktober 2009 om upprättande av en ram för att fastställa  krav på ekodesign för energirelaterade produkter,<br />
   5. fullgöra Sveriges uppgiftsskyldighet enligt kapitel V i  avtalet om ett internationellt energiprogram (IEP) som  undertecknades i Paris den 18 november 1974 (SÖ 1975:50) och  de uppgifter för krisåtgärder som följer av avtalet, <br />
   6. fullgöra de uppgifter som följer av rådets  direktiv 2009/119/EG av den 14 september 2009 om skyldighet  för medlemsstaterna att inneha minimilager av råolja och/eller  petroleumprodukter,<br />
   7. bevaka att Europaparlamentets och rådets förordning (EG)  nr 106/2008 av den 15 januari 2008 om ett gemenskapsprogram  för energieffektivitetsmärkning av kontorsutrustning följs,<br />
   8. ansvara för genomförandeåtgärder enligt artikel 4.4 i  Europaparlamentets och rådets direktiv 2006/32/EG av den 
5 april 2006 om effektiv slutanvändning av energi och om  energitjänster och om upphävande av rådets direktiv 93/76/EEG,<br />
   9. främja och bevaka utvecklingen på marknaderna för  energitjänster och energieffektiva produkter samt uppmärksamma  behov av åtgärder för att undanröja hinder som hämmar  utvecklingen på dessa marknader i enlighet med vad som anges i  artikel 18 i Europaparlamentets och rådets direktiv 2012/27/EU  av den 25 oktober 2012 om energieffektivitet, om ändring av<p><a name="P3S2"></a></p>

Direktiven 2009/125/EG och 2010/30/EU och om upphävande av  direktiven 2004/8/EG och 2006/32/EG,<br />
   10. ansvara för årlig uppföljning av kumulativ energibesparing  i enlighet med riktlinjer i regeringens plan för genomförande  av artikel 7 i Europaparlamentets och rådets  direktiv 2012/27/EU,<br />
   11. se till att informationen om tillgängliga  energieffektivitetsmekanismer och de finansiella och rättsliga  ramarna tydligt redovisas och sprids till alla berörda  marknadsaktörer i enlighet med vad som anges i  Europaparlamentets och rådets direktiv 2012/27/EU,<br />
   12. uppmuntra tillhandahållandet av information till banker  och andra finansinstitut om möjligheter att delta i  finansieringen av åtgärder för att förbättra  energieffektiviteten i enlighet med vad som anges i  Europaparlamentets och rådets direktiv 2012/27/EU,<br />
   13. i enlighet med vad som anges i Europaparlamentets och  rådets direktiv 2012/27/EU, tillsammans med berörda aktörer,  däribland lokala och regionala myndigheter, främja initiativ  för att informera, medvetandegöra och utbilda medborgarna om  fördelarna med och de praktiska detaljerna kring åtgärder för  att förbättra energieffektiviteten,<br />
   14. som tillsynsmyndighet för ursprungsgarantier för el vara  medlem i Association of Issuing Bodies (AIB) för Sveriges  räkning,<br />
   15. vara marknadskontrollmyndighet och utöva marknadskontroll  enligt Europaparlamentets och rådets förordning (EU) 2019/1020  av den 20 juni 2019 om marknadskontroll och överensstämmelse  för produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011 över att  produkter överensstämmer med kraven i<br />
      a) Europaparlamentets och rådets förordning (EU) 2017/1369 av  den 4 juli 2017 om fastställande av en ram för energimärkning  och om upphävande av direktiv 2010/30/EU,<br />
      b) direktiv 92/42/EEG av den 21 maj 1992 om effektivitetskrav  för nya värmepannor som eldas med flytande eller gasformigt  bränsle, och<br />
      c) Europaparlamentets och rådets förordning (EU) 2020/740 av  den 25 maj 2020 om märkning av däck med avseende på  drivmedelseffektivitet och andra parametrar, om ändring av  förordning (EU) 2017/1369 samt om upphävande av förordning 
(EG) nr 1222/2009,<br />
   16. vara behörig myndighet enligt Europaparlamentets och  rådets förordning (EU) 2019/941 av den 5 juni 2019 om  riskberedskap inom elsektorn och om upphävande av  direktiv 2005/89/EG,<br />
   17. vid tillämpningen av förordning (EU) 2019/941<br />
      a) särskilt samverka med Affärsverket svenska kraftnät i syfte  att säkerställa att riskberedskapsplaner utarbetas effektivt  och genomförs korrekt samt att underlätta förebyggande och  utvärdering av elkriser och informationsutbyte om sådana, och<br />
      b) beakta de underlag som Affärsverket svenska kraftnät tar  fram enligt förordningen,<br />
   18. vara nationellt centrum för frågor om infångning och  lagring av koldioxid, <br />
   19. fullgöra de åtaganden som följer av Sveriges deltagande i  de projektbaserade mekanismerna i Kyotoprotokollet till  Förenta nationernas ramkonvention om klimatförändringar, i  enlighet med de modaliteter och procedurer som specificeras i  beslut 3/CMP.1 av partskonferensen till Kyotoprotokollet, och<br />
   20. vara behörig myndighet enligt kommissionens delegerade  förordning (EU) 2024/1366 av den 11 mars 2024 om komplettering  av Europaparlamentets och rådets förordning (EU) 2019/943  genom inrättandet av en nätföreskrift om sektorsspecifika  regler för cybersäkerhetsaspekter av gränsöverskridande  elflöden.<p><a name="P3S3"></a></p>

Bestämmelser om en marknadskontrollmyndighets befogenhet att  besluta om åtgärder enligt förordning (EU) 2019/1020 finns i  lagen (2018:550) med kompletterande bestämmelser till EU:s  energimärkningsförordning, plan- och bygglagen (2010:900)  respektive lagen (2018:551) med kompletterande bestämmelser  till EU:s däckmärkningsförordning. Förordning (2024:528).<p><a name="P3S4"></a></p><a class="paragraf" name="P3a"><b>3 a §</b></a>   Statens energimyndighet får, under förutsättning att det  inte kräver riksdagens eller Utrikesnämndens medverkan, ingå  internationella överenskommelser <br />
   1. som behövs för att reglera samarbeten om insatser för  sådana klimatinvesteringar som avses i 2 § 6<br />
      a) i egen regi,<br />
      b) i samarbete med andra intressenter, eller<br />
      c) genom deltagande i multilaterala samarbeten, och<br />
   2. med internationella finansieringsinstitut om administration  av finansieringsåtaganden som följer av sådana  klimatinvesteringar som avses i 2 § 6. Förordning (2024:528).<p><a name="P3aS2"></a></p><h4 name="Rapportering"><a name="Rapportering">Rapportering</a></h4><p><a name="P3aS3"></a></p><a class="paragraf" name="P4"><b>4 §</b></a>   Statens energimyndighet ska bistå regeringen med att ta fram underlag till sådan rapportering som faller inom myndighetens verksamhetsområde.<p><a name="P4S2"></a></p>

Myndigheten ska i fråga om sitt miljöarbete rapportera till Naturvårdsverket och samråda med verket om vilken rapportering som behövs.<p><a name="P4S3"></a></p><a class="paragraf" name="P4a"><b>4 a §</b></a>   Statens energimyndighet ska rapportera uppgifter till  Myndigheten för tillväxtpolitiska utvärderingar och analysers  mikrodatabas för statligt företagsstöd (MISS) i en  ändamålsenlig omfattning och utformning.  Förordning (2017:329).<p><a name="P4aS2"></a></p><h4 name="Uppföljning och utvärdering"><a name="Uppföljning och utvärdering">Uppföljning och utvärdering</a></h4><p><a name="P4aS3"></a></p><a class="paragraf" name="P5"><b>5 §</b></a>   Statens energimyndighet ska bistå regeringen med att ta fram underlag till uppföljning och utvärdering av frågor som faller inom myndighetens ansvarsområde.<p><a name="P5S2"></a></p>

Myndigheten ska varje år följa upp, utvärdera och redogöra för utvecklingen inom elcertifikatssystemet.<p><a name="P5S3"></a></p><h4 name="Uppdrag inom verksamhetsområdet"><a name="Uppdrag inom verksamhetsområdet">Uppdrag inom verksamhetsområdet</a></h4><p><a name="P5S4"></a></p><a class="paragraf" name="P6"><b>6 §</b></a>   Statens energimyndighet får inom sitt verksamhetsområde utföra uppdrag åt andra. För uppdrag åt andra än regeringen ska ersättning tas ut. Ersättningen fastställs efter grunder som bestäms av myndigheten och får disponeras av myndigheten.<p><a name="P6S2"></a></p><h4 name="Ledning"><a name="Ledning">Ledning</a></h4><p><a name="P6S3"></a></p><a class="paragraf" name="P7"><b>7 §</b></a>   Statens energimyndighet leds av en myndighetschef.<p><a name="P7S2"></a></p><a class="paragraf" name="P8"><b>8 §</b></a>   Vid Statens energimyndighet ska det finnas ett insynsråd som består av högst åtta ledamöter.<p><a name="P8S2"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P8S3"></a></p><h4 name="Fjärrvärmenämnden"><a name="Fjärrvärmenämnden">Fjärrvärmenämnden</a></h4><p><a name="P8S4"></a></p><a class="paragraf" name="P9"><b>9 §</b></a>   Vid Statens energimyndighet ska det finnas en nämnd, Fjärrvärmenämnden, med uppgift att hantera frågor om medling enligt fjärrvärmelagen (2008:263).<p><a name="P9S2"></a></p><a class="paragraf" name="P10"><b>10 §</b></a>   Fjärrvärmenämnden består av<br />
   1. en ordförande och en vice ordförande som ska vara eller ha varit ordinarie domare,<br />
   2. en ledamot som ska vara väl förtrogen med fjärrvärmeföretags förhållanden och en ledamot som ska vara väl förtrogen med fjärrvärmekunders förhållanden, och<br />
   3. tre experter som ska ha kunskap om produktion och distribution av fjärrvärme och som inte får vara anställda hos något fjärrvärmeföretag eller hos någon part på fjärrvärmemarknaden.<p><a name="P10S2"></a></p>

Ledamöterna enligt första stycket 2 ska ha var sin ersättare.<p><a name="P10S3"></a></p><a class="paragraf" name="P11"><b>11 §</b></a>   Ärenden enligt 13 § fjärrvärmelagen (2008:263) handläggs av ordföranden eller vice ordföranden samt båda ledamöterna och en av experterna som ingår i nämnden enligt 10 §.<p><a name="P11S2"></a></p>

Medling och ärenden enligt 14-16 §§ fjärrvärmelagen handläggs av ordföranden eller vice ordföranden. Ordföranden eller vice ordföranden får hänskjuta ett ärende som inte innebär medling till avgörande enligt första stycket.<p><a name="P11S3"></a></p><a class="paragraf" name="P12"><b>12 §</b></a>   Regeringen utser ordförande, vice ordförande, experter, ledamöter och ersättare enligt 10 § för en bestämd tid.<p><a name="P12S2"></a></p><a class="paragraf" name="P13"><b>13 §</b></a>   Fjärrvärmenämnden ska årligen till regeringen lämna en redogörelse för verksamheten. I redogörelsen ska Fjärrvärmenämnden bland annat redovisa antalet medlingsuppdrag, vilka som varit parter i förhandlingarna, de frågor som förhandlingarna gällt och resultatet av medlingen.<p><a name="P13S2"></a></p><h4 name="Samordningsgrupp för forskning"><a name="Samordningsgrupp för forskning">Samordningsgrupp för forskning</a></h4><p><a name="P13S3"></a></p><a class="paragraf" name="P14"><b>14 §</b></a>   Statens energimyndighet ska tillsammans med Verket för  innovationssystem, Vetenskapsrådet, Forskningsrådet för miljö,  areella näringar och samhällsbyggande, Forskningsrådet för  hälsa, arbetsliv och välfärd och Rymdstyrelsen ingå i en  samordningsgrupp som består av myndighetscheferna. Gruppen ska  samverka och gemensamt utarbeta analyser, strategier och  forskningsprogram samt i övrigt ta initiativ för att utveckla  och förnya formerna för forskningsverksamheten.<br />
Förordning (2019:148).<p><a name="P14S2"></a></p><h4 name="Beslutande organ"><a name="Beslutande organ">Beslutande organ</a></h4><p><a name="P14S3"></a></p><h4 name="Energiutvecklingsnämnden"><a name="Energiutvecklingsnämnden">Energiutvecklingsnämnden</a></h4><p><a name="P14S4"></a></p><a class="paragraf" name="P15"><b>15 §</b></a>   Vid Statens energimyndighet ska det finnas en beslutande nämnd, Energiutvecklingsnämnden. Nämnden har till uppgift att inom myndighetens verksamhetsområde<br />
   1. verka för fördjupad samverkan med näringslivet om forskning, utveckling och demonstration,<br />
   2. besluta om statsstöd till projekt enligt förordningen
(2008:761) om statligt stöd till forskning och utveckling samt innovation inom energiområdet, och<br />
   3. besluta om stöd till projekt av samma slag som avses i 2 med universitet, högskola eller liknande organisationer som stödmottagare.<p><a name="P15S2"></a></p><a class="paragraf" name="P16"><b>16 §</b></a>   Energiutvecklingsnämnden består av myndighetschefen och tio andra ledamöter. Myndighetschefen är nämndens ordförande.<p><a name="P16S2"></a></p>

Nämnden är beslutför när ordföranden och minst fem andra ledamöter är närvarande.<p><a name="P16S3"></a></p>

Nämnden får i arbetsordningen eller i särskilda beslut lämna över till myndighetschefen, eller till den tjänsteman denne sätter i sitt ställe, att avgöra ärenden eller grupper av ärenden.<p><a name="P16S4"></a></p><a class="paragraf" name="P17"><b>17 §</b></a>   Energiutvecklingsnämndens ärenden avgörs efter föredragning. Ärenden som avgörs enligt 16 § tredje stycket behöver dock inte föredras.<p><a name="P17S2"></a></p><a class="paragraf" name="P18"><b>18 §</b></a>   Energiutvecklingsnämnden ansvarar för sina beslut.<br />
Energiutvecklingsnämnden ansvarar för sin verksamhet inför myndighetens ledning.<p><a name="P18S2"></a></p><a class="paragraf" name="P19"><b>19 §</b></a>   Myndighetens ledning ansvarar inför regeringen för att Energiutvecklingsnämnden tilldelas medel och resurser i övrigt för sin verksamhet samt för att verksamheten bedrivs författningsenligt och effektivt samt att den redovisas på ett tillförlitligt sätt.<p><a name="P19S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P19S3"></a></p><a class="paragraf" name="P20"><b>20 §</b></a>   Generaldirektören är myndighetschef.<p><a name="P20S2"></a></p><a class="paragraf" name="P21"><b>21 §</b></a>   Andra ledamöter i Energiutvecklingsnämnden än myndighetschefen utses av regeringen för en bestämd tid.<p><a name="P21S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P21S3"></a></p><a class="paragraf" name="P22"><b>22 §</b></a>   Vid Statens energimyndighet ska det finnas en personalansvarsnämnd.<p><a name="P22S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P22S3"></a></p><a class="paragraf" name="P23"><b>23 §</b></a>   Statens energimyndighet ska tillämpa personalföreträdarförordningen (1987:1101).<p><a name="P23S2"></a></p><a class="paragraf" name="P24"><b>24 §</b></a>   Statens energimyndighet ska tillämpa internrevisionsförordningen (2006:1228).<p><a name="P24S2"></a></p><a class="paragraf" name="P25"><b>25 §</b></a>   Har upphävts genom förordning (2015:660).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>