<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2014:836) om näringsförbud - SFS sfs-2014-836</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2014:836) om näringsförbud</h1>
            <div class="meta-info">
                <span><strong>SFS:</strong> 2014:836</span> •
                <span><strong>Utfärdad:</strong> 2014-06-19</span>
            </div>
        </header>

        <main class="law-content">
            <h2>Lag (2014:836) om näringsförbud</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2014:836<br />

<b>Departement/myndighet</b>:   
Klimat- och näringslivsdepartementet RSN <br />  

<b>Utfärdad</b>:   
2014-06-19 <br />  


<b>Ändrad</b>:   
t.o.m. SFS 2025:1344<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2014:836">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2014:836">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Genom ett beslut om näringsförbud enligt denna lag  meddelas en person under viss tid begränsningar i rätten att  bedriva eller ta del i näringsverksamhet. <i>Lag (2025:1344)</i>.<p><a name="P1S2"></a></p><h4 name="Personer som får meddelas näringsförbud"><a name="Personer som får meddelas näringsförbud">Personer som får meddelas näringsförbud</a></h4><p><a name="P1S3"></a></p><h4 name="Personer som bedriver enskild näringsverksamhet"><a name="Personer som bedriver enskild näringsverksamhet">Personer som bedriver enskild näringsverksamhet</a></h4><p><a name="P1S4"></a></p><a class="paragraf" name="P2"><b>2 §</b></a>   Bestämmelserna i 4 § första stycket och 5-9 §§ ska  tillämpas på enskilda näringsidkare och på dem som utåt har  framträtt som ansvariga för en enskild näringsverksamhet.<br /><i>Lag (2025:1344)</i>.<p><a name="P2S2"></a></p><h4 name="Personer med anknytning till juridiska personer"><a name="Personer med anknytning till juridiska personer">Personer med anknytning till juridiska personer</a></h4><p><a name="P2S3"></a></p><a class="paragraf" name="P3"><b>3 §</b></a>   Bestämmelserna i 4 § första stycket och 5-9 §§ ska  tillämpas på dem som faktiskt har utövat ledningen av en  näringsverksamhet som en juridisk person har bedrivit. <p><a name="P3S2"></a></p>

Bestämmelserna i 4 § första stycket och 5-9 §§ ska alltid  tillämpas på följande befattningshavare:<br />
   1. i kommanditbolag: komplementär, <br />
   2. i andra handelsbolag: bolagsman, <br />
   3. i aktiebolag, ömsesidiga försäkringsbolag och ömsesidiga  tjänstepensionsbolag: ledamot och suppleant i styrelsen samt  verkställande direktör och vice verkställande direktör, <br />
   4. i sparbanker, ekonomiska föreningar, försäkringsföreningar  och tjänstepensionsföreningar: ledamot och suppleant i  styrelsen samt verkställande direktör och vice verkställande  direktör, <br />
   5. i europeiska ekonomiska intressegrupperingar med säte i  Sverige: företagsledare, <br />
   6. i europabolag och europakooperativ med säte i Sverige:  ledamot och suppleant i förvaltnings-, lednings- eller  tillsynsorgan samt verkställande direktör och vice  verkställande direktör, <br />
   7. i utländska filialer som omfattas av lagen (1992:160) om  utländska filialer m.m.: verkställande direktör och vice  verkställande direktör, och <br />
   8. i stiftelser som omfattas av 2 kap. 3 § bokföringslagen 
(1999:1078): ledamot och suppleant i styrelsen samt, när en  stiftelse har anknuten förvaltning, sådana befattningshavare  hos förvaltaren som anges i detta stycke. <i>Lag (2025:1344)</i>.<p><a name="P3S3"></a></p><h4 name="Personer som har gjort sig skyldiga till organiserad eller  systematisk brottslighet"><a name="Personer som har gjort sig skyldiga till organiserad eller  systematisk brottslighet">Personer som har gjort sig skyldiga till organiserad eller  systematisk brottslighet</a></h4><p><a name="P3S4"></a></p><a class="paragraf" name="P3a"><b>3 a §</b></a>   Bestämmelserna i 4 § andra stycket ska tillämpas på den  som har gjort sig skyldig till sådan organiserad eller  systematisk brottslighet som anges i den paragrafen, oavsett  om personen bedrev eller hade anknytning till  näringsverksamhet vid brottstillfället. <i>Lag (2025:1344)</i>.<p><a name="P3aS2"></a></p><h4 name="Förutsättningarna för näringsförbud"><a name="Förutsättningarna för näringsförbud">Förutsättningarna för näringsförbud</a></h4><p><a name="P3aS3"></a></p><h4 name="Näringsförbud på grund av brott"><a name="Näringsförbud på grund av brott">Näringsförbud på grund av brott</a></h4><p><a name="P3aS4"></a></p><a class="paragraf" name="P4"><b>4 §</b></a>   Den som har grovt åsidosatt sina skyldigheter i  näringsverksamheten och därvid har gjort sig skyldig till  brottslighet som inte är ringa, ska meddelas näringsförbud, om  ett sådant förbud är påkallat från allmän synpunkt. <p><a name="P4S2"></a></p>

Näringsförbud ska också meddelas den som har gjort sig skyldig  till brott som utgjort ett led i en brottslighet som utövats i  organiserad form eller systematiskt, om ett sådant förbud är  påkallat från allmän synpunkt. <i>Lag (2025:1344)</i>.<p><a name="P4S3"></a></p><h4 name="Näringsförbud i samband med konkurs"><a name="Näringsförbud i samband med konkurs">Näringsförbud i samband med konkurs</a></h4><p><a name="P4S4"></a></p><a class="paragraf" name="P5"><b>5 §</b></a>   Den som har agerat grovt otillbörligt mot borgenärer eller på annat sätt har grovt åsidosatt sina skyldigheter i samband med att en näringsverksamhet har försatts i konkurs, ska meddelas näringsförbud, om ett sådant förbud är påkallat från allmän synpunkt.<p><a name="P5S2"></a></p>

Näringsförbud enligt första stycket får meddelas endast den som ingick i den i 2 eller 3 § angivna personkretsen vid tiden för konkursbeslutet eller någon gång under den tolvmånadersperiod som föregick beslutet.<p><a name="P5S3"></a></p><h4 name="Näringsförbud på grund av underlåtenhet att betala skatt m.m."><a name="Näringsförbud på grund av underlåtenhet att betala skatt m.m.">Näringsförbud på grund av underlåtenhet att betala skatt m.m.</a></h4><p><a name="P5S4"></a></p><a class="paragraf" name="P6"><b>6 §</b></a>   Den som har grovt åsidosatt sina skyldigheter i en näringsverksamhet för vilken sådan skatt, tull eller avgift som omfattas av bestämmelserna om betalningssäkring i skatteförfarandelagen (2011:1244) i avsevärd omfattning inte har betalats, ska meddelas näringsförbud, om ett sådant förbud är påkallat från allmän synpunkt.<p><a name="P6S2"></a></p><h4 name="Näringsförbud på grund av överträdelse av konkurrensbestämmelser"><a name="Näringsförbud på grund av överträdelse av konkurrensbestämmelser">Näringsförbud på grund av överträdelse av konkurrensbestämmelser</a></h4><p><a name="P6S3"></a></p><a class="paragraf" name="P7"><b>7 §</b></a>   Den som har grovt åsidosatt sina skyldigheter i en näringsverksamhet där förbudet i 2 kap. 1 § konkurrenslagen
(2008:579) eller artikel 101 i fördraget om Europeiska unionens funktionssätt har överträtts på ett sätt som inneburit att företag i samma produktions- eller handelsled fastställer försäljningspriser, begränsar eller kontrollerar produktion eller delar upp marknader, ska meddelas näringsförbud, om ett sådant förbud är påkallat från allmän synpunkt.<p><a name="P7S2"></a></p><h4 name="När näringsförbud är påkallat från allmän synpunkt"><a name="När näringsförbud är påkallat från allmän synpunkt">När näringsförbud är påkallat från allmän synpunkt</a></h4><p><a name="P7S3"></a></p><a class="paragraf" name="P8"><b>8 §</b></a>   Vid bedömningen av om näringsförbud enligt 4 § första  stycket och 5-7 §§ är påkallat från allmän synpunkt ska rätten  särskilt ta hänsyn till, om<br />
   1. åsidosättandet har <br />
      a) varit systematiskt,<br />
      b) syftat till betydande vinning, eller<br />
      c) orsakat eller varit ägnat att orsaka betydande skada, eller <br />
   2. näringsidkaren tidigare har dömts för brott i  näringsverksamhet.<p><a name="P8S2"></a></p>

Om den som avses med en talan eller en ansökan om  näringsförbud har gjort sig skyldig till brott i  näringsverksamheten och det för brottet inte är föreskrivet  lindrigare straff än fängelse i sex månader, ska vid  tillämpningen av 4 § första stycket näringsförbud anses  påkallat från allmän synpunkt, om inte särskilda skäl talar  mot det.<p><a name="P8S3"></a></p>

Vid bedömningen av om näringsförbud är påkallat från allmän  synpunkt får rätten ta hänsyn till förbud att bedriva eller ta  del i näringsverksamhet som har meddelats i en annan stat.  Hänsyn får även tas till åsidosättanden av skyldigheter i  näringsverksamhet som näringsidkaren har gjort sig skyldig  till i näringsverksamhet som har bedrivits i en annan stat.<br /><i>Lag (2025:1344)</i>.<p><a name="P8S4"></a></p><a class="paragraf" name="P8a"><b>8 a §</b></a>   Om den som avses med en talan eller en ansökan om  näringsförbud har gjort sig skyldig till brott av det slag som  avses i 4 § andra stycket och det för brottet inte är  föreskrivet lindrigare straff än fängelse i sex månader, ska  vid tillämpningen av 4 § andra stycket näringsförbud anses  påkallat från allmän synpunkt, om inte särskilda skäl talar  mot det. <i>Lag (2025:1344)</i>.<p><a name="P8aS2"></a></p><a class="paragraf" name="P9"><b>9 §</b></a>   Vid bedömningen av om näringsförbud är påkallat från allmän synpunkt enligt 7 § ska även särskild hänsyn tas till om förfarandet har varit ägnat att allvarligt hindra, begränsa eller snedvrida konkurrensen.<p><a name="P9S2"></a></p>

Näringsförbud ska inte anses påkallat från allmän synpunkt, om den som kan komma i fråga för ett sådant förbud själv eller inom ramen för den bedrivna näringsverksamheten har medverkat till att i väsentlig mån underlätta en sådan utredning av överträdelse som görs av<br />
   1. Konkurrensverket,<br />
   2. en konkurrensmyndighet i en annan medlemsstat i Europeiska unionen, eller<br />
   3. Europeiska kommissionen.<p><a name="P9S3"></a></p><h4 name="Näringsförbudets längd"><a name="Näringsförbudets längd">Näringsförbudets längd</a></h4><p><a name="P9S4"></a></p><a class="paragraf" name="P10"><b>10 §</b></a>   Näringsförbud ska meddelas för en viss tid, lägst tre och  högst femton år, och gäller från det att beslutet om  näringsförbud får laga kraft.<p><a name="P10S2"></a></p>

Vid bestämmande av förbudstidens längd ska rätten ta hänsyn  till om det har meddelats tillfälligt näringsförbud enligt 
21 § första stycket. Rätten får då bestämma en kortare  förbudstid än tre år. <i>Lag (2025:1344)</i>.<p><a name="P10S3"></a></p><h4 name="Näringsförbudets innebörd"><a name="Näringsförbudets innebörd">Näringsförbudets innebörd</a></h4><p><a name="P10S4"></a></p><a class="paragraf" name="P11"><b>11 §</b></a>   Den som har näringsförbud får inte<br />
   1. driva näringsverksamhet, <br />
   2. faktiskt utöva ledningen av en näringsverksamhet eller av  en sådan juridisk person som är bokföringspliktig även om den  inte driver näring, <br />
   3. vara bolagsman i ett annat handelsbolag än ett  kommanditbolag eller komplementär i ett kommanditbolag eller  medlem i en europeisk ekonomisk intressegruppering med säte i  Sverige, <br />
   4. vara stiftare av ett aktiebolag eller en sparbank, <br />
   5. vara ledamot eller suppleant i styrelsen för <br />
   - ett aktiebolag, <br />
   - en ekonomisk förening, <br />
   - en sparbank, <br />
   - ett ömsesidigt försäkringsbolag eller ett ömsesidigt  tjänstepensionsbolag, <br />
   - en försäkringsförening eller en tjänstepensionsförening, <br />
   - en europeisk ekonomisk intressegruppering med säte i  Sverige, <br />
   - en pensionsstiftelse, eller <br />
   - en sådan ideell förening eller stiftelse som driver  näringsverksamhet, <br />
   6. vara ledamot eller suppleant i förvaltnings-, lednings-  eller tillsynsorganet för ett europabolag eller ett  europakooperativ med säte i Sverige,<br />
   7. vara verkställande direktör eller vice verkställande  direktör i <br />
   - ett aktiebolag, <br />
   - en ekonomisk förening, <br />
   - ett ömsesidigt försäkringsbolag eller ett ömsesidigt  tjänstepensionsbolag, <br />
   - en försäkringsförening eller en tjänstepensionsförening,<br />
   - ett europabolag eller ett europakooperativ med säte i  Sverige, <br />
   - en sparbank, eller<br />
   - en filial enligt lagen (1992:160) om utländska filialer  m.m.,<br />
   8. vara företagsledare i en europeisk ekonomisk  intressegruppering med säte i Sverige eller föreståndare  enligt 2 § andra stycket lagen om utländska filialer m.m., <br />
   9. vara firmatecknare eller i annan egenskap vara  ställföreträdare för en sådan juridisk person som anges i 3-5  eller vara firmatecknare för ett utländskt bankföretags  filial, <br />
   10. äga så många aktier i ett aktiebolag eller ett europabolag  med säte i Sverige att hans eller hennes andel av röstetalet  för samtliga aktier i bolaget överstiger femtio procent, <br />
   11. inneha fullmakt att företräda en enskild näringsidkare i  dennes näringsverksamhet eller en juridisk person som anges i 
3-5, <br />
   12. vara anställd eller återkommande ta emot uppdrag i en  näringsverksamhet som drivs av en närstående till honom eller  henne eller där en närstående har en sådan ställning som anges  i 3 §, eller <br />
   13. vara anställd eller återkommande ta emot uppdrag i den  näringsverksamhet där han eller hon har åsidosatt sina  skyldigheter. <i>Lag (2020:674)</i>.<p><a name="P11S2"></a></p><a class="paragraf" name="P12"><b>12 §</b></a>   Förbudet i 11 § 11 gäller inte i fråga om sådan fullmakt som avses i 10 § andra stycket lagen (1915:218) om avtal och andra rättshandlingar på förmögenhetsrättens område.<p><a name="P12S2"></a></p><a class="paragraf" name="P13"><b>13 §</b></a>   Som närstående enligt 11 § 12 anses den som är<br />
   1. gift eller sambo med den som har näringsförbud eller är syskon eller släkting i rätt upp- eller nedstigande led till honom eller henne, och<br />
   2. den som är besvågrad med den som har näringsförbud i rätt upp- eller nedstigande led eller så att den ene är gift med den andres syskon.<p><a name="P13S2"></a></p><a class="paragraf" name="P14"><b>14 §</b></a>   Den som har näringsförbud får, trots förbudet, såsom  enskild näringsidkare utöva sådan grundlagsskyddad rättighet  som avses i <br />
   - 2 kap. 1 § regeringsformen, <br />
   - 1 kap. 1 §, 4 kap. 1 §, 6 kap. 1 § eller 13 kap. 1 §  tryckfrihetsförordningen, eller<br />
   - 1 kap. 1 §, 3 kap. 1, 3, 4 eller 10 § eller 11 kap. 2 §  yttrandefrihetsgrundlagen. <i>Lag (2018:1923)</i>.<p><a name="P14S2"></a></p><h4 name="Ansökan om näringsförbud m.m."><a name="Ansökan om näringsförbud m.m.">Ansökan om näringsförbud m.m.</a></h4><p><a name="P14S3"></a></p>

Yrkande om näringsförbud som grundas på 4 §<p><a name="P14S4"></a></p><a class="paragraf" name="P15"><b>15 §</b></a>   Yrkande om näringsförbud enligt 4 § får framställas av allmän åklagare med tillämpning av bestämmelserna om talan i brottmål.<p><a name="P15S2"></a></p>

Om inte annat föreskrivs i denna lag, ska i fråga om utredningen och förfarandet gälla vad som i allmänhet är föreskrivet om mål som rör allmänt åtal för brott där det inte är föreskrivet strängare straff än fängelse i högst ett år. Tvångsmedel enligt 24 och 25 kap. rättegångsbalken får dock inte användas.<p><a name="P15S3"></a></p><h4 name="Yrkande om näringsförbud som grundas på 5 eller 6 §"><a name="Yrkande om näringsförbud som grundas på 5 eller 6 §">Yrkande om näringsförbud som grundas på 5 eller 6 §</a></h4><p><a name="P15S4"></a></p><a class="paragraf" name="P16"><b>16 §</b></a>    <i>/Upphör att gälla U:2026-07-01/</i> 
Yrkande om näringsförbud enligt 5 eller 6 § får framställas av allmän åklagare. Om talan inte förs enligt 15 §, ska yrkandet framställas genom ansökan vid allmän domstol.<p><a name="P16S2"></a></p>

Om åklagaren har förklarat sig avstå från att ansöka om näringsförbud, får ansökan i stället göras av Kronofogdemyndigheten.<p><a name="P16S3"></a></p>

En ansökan enligt första eller andra stycket ska göras hos tingsrätten i den ort där den som yrkandet avser har sin hemvist. Om han eller hon inte har hemvist i Sverige, ska ansökan göras hos Stockholms tingsrätt. Om ärendet gäller näringsförbud enligt 5 §, är även den tingsrätt som handlägger eller har handlagt konkursen behörig att pröva ärendet.<p><a name="P16S4"></a></p><a class="paragraf" name="P16"><b>16 §</b></a>    <i>/Träder i kraft I:2026-07-01/</i> 
Ett yrkande om näringsförbud enligt 5 eller 6 § får  framställas av allmän åklagare. Om talan inte förs enligt 
15 §, ska yrkandet framställas genom en ansökan vid allmän  domstol.<p><a name="P16S2"></a></p>

Om åklagaren har förklarat sig avstå från att ansöka om  näringsförbud, får ansökan i stället göras av  Kronofogdemyndigheten.<p><a name="P16S3"></a></p>

En ansökan enligt första eller andra stycket ska göras hos  tingsrätten i den ort där den som yrkandet avser har sin  hemvist. Om han eller hon inte har sin hemvist i Sverige, ska  ansökan göras hos Stockholms tingsrätt. Om ärendet gäller  näringsförbud enligt 5 §, är även den tingsrätt som har  beslutat om konkursen behörig att pröva ärendet.  <i>Lag (2025:806)</i>.<p><a name="P16S4"></a></p><h4 name="Yrkande om näringsförbud som grundas på 7 §"><a name="Yrkande om näringsförbud som grundas på 7 §">Yrkande om näringsförbud som grundas på 7 §</a></h4><p><a name="P16S5"></a></p><a class="paragraf" name="P17"><b>17 §</b></a>   Konkurrensverket får framställa ett yrkande om  näringsförbud enligt 7 § genom en ansökan till Patent- och  marknadsdomstolen. <i>Lag (2021:83)</i>.<p><a name="P17S2"></a></p><h4 name="Domstols handläggning av ärenden om näringsförbud"><a name="Domstols handläggning av ärenden om näringsförbud">Domstols handläggning av ärenden om näringsförbud</a></h4><p><a name="P17S3"></a></p><a class="paragraf" name="P18"><b>18 §</b></a>   Om inte något annat föreskrivs i denna lag, ska ett  sådant ärende om näringsförbud som avses i 16 och 17 §§  handläggas enligt lagen (1996:242) om domstolsärenden.<p><a name="P18S2"></a></p>

Tingsrätten eller Patent- och marknadsdomstolen ska hålla  sammanträde, om detta inte är uppenbart obehövligt.<p><a name="P18S3"></a></p>

Vid sammanträdet ska tingsrätten bestå av en lagfaren domare  och tre nämndemän. Ärendet ska avgöras i samma sammansättning.  I fall som avses i 17 § ska Patent- och marknadsdomstolen vara  sammansatt på det sätt som anges i 4 kap. 8 § lagen (2016:188)  om patent- och marknadsdomstolar.<p><a name="P18S4"></a></p>

Vid omröstning i rätten gäller 29 kap. rättegångsbalken.<p><a name="P18S5"></a></p>

Utöver vad som följer av lagen om domstolsärenden får rätten  besluta om nytt vitesföreläggande eller hämtning till rätten  antingen omedelbart eller till en senare dag, om den som  ansökan riktas mot trots föreläggande om personlig inställelse  inte inställer sig till sammanträdet eller inställer sig genom  ombud. <i>Lag (2021:83)</i>.<p><a name="P18S6"></a></p><h4 name="Offentlig försvarare"><a name="Offentlig försvarare">Offentlig försvarare</a></h4><p><a name="P18S7"></a></p><a class="paragraf" name="P19"><b>19 §</b></a>   Om det finns särskilda skäl, får rätten i ett mål eller ärende om näringsförbud utse en offentlig försvarare för den som avses med förbudsyrkandet. I fråga om offentlig försvarare gäller rättegångsbalken.<p><a name="P19S2"></a></p><h4 name="Rättegångskostnader"><a name="Rättegångskostnader">Rättegångskostnader</a></h4><p><a name="P19S3"></a></p><a class="paragraf" name="P20"><b>20 §</b></a>   I fråga om rättegångskostnader ska 31 kap.<br />
rättegångsbalken tillämpas.<p><a name="P20S2"></a></p><h4 name="Tillfälligt näringsförbud"><a name="Tillfälligt näringsförbud">Tillfälligt näringsförbud</a></h4><p><a name="P20S3"></a></p><h4 name="Förutsättningarna för tillfälligt näringsförbud"><a name="Förutsättningarna för tillfälligt näringsförbud">Förutsättningarna för tillfälligt näringsförbud</a></h4><p><a name="P20S4"></a></p><a class="paragraf" name="P21"><b>21 §</b></a>   Om det är uppenbart att det finns grund för näringsförbud, får rätten efter yrkande besluta om tillfälligt förbud för tiden till dess att frågan om näringsförbud har avgjorts slutligt.<p><a name="P21S2"></a></p>

Rätten får i samband med slutlig prövning av frågan om näringsförbud självmant ta upp frågan om tillfälligt näringsförbud.<p><a name="P21S3"></a></p><h4 name="Vem som får yrka tillfälligt näringsförbud"><a name="Vem som får yrka tillfälligt näringsförbud">Vem som får yrka tillfälligt näringsförbud</a></h4><p><a name="P21S4"></a></p><a class="paragraf" name="P22"><b>22 §</b></a>   En fråga om tillfälligt näringsförbud enligt 21 § första stycket tas upp på yrkande av åklagaren eller, i fall som avses i 7 §, av Konkurrensverket.<p><a name="P22S2"></a></p>

Om åklagaren i fall som avses i 5 och 6 §§ har förklarat sig avstå från att yrka näringsförbud, får ett yrkande om tillfälligt näringsförbud i stället framställas av Kronofogdemyndigheten.<p><a name="P22S3"></a></p><h4 name="Handläggningen av frågor om tillfälligt näringsförbud"><a name="Handläggningen av frågor om tillfälligt näringsförbud">Handläggningen av frågor om tillfälligt näringsförbud</a></h4><p><a name="P22S4"></a></p><a class="paragraf" name="P23"><b>23 §</b></a>   Innan rätten meddelar ett tillfälligt näringsförbud enligt 21 § första stycket, ska den som yrkandet avser få tillfälle att yttra sig, om det inte finns anledning att anta att han eller hon har avvikit eller på något annat sätt håller sig undan.<p><a name="P23S2"></a></p><a class="paragraf" name="P24"><b>24 §</b></a>   Frågor om tillfälligt näringsförbud enligt 21 § första stycket som grundas på påstående om brott ska handläggas enligt 15 §. I övriga fall ska 16-20 §§ tillämpas.<p><a name="P24S2"></a></p><h4 name="När ett beslut om tillfälligt näringsförbud får verkan"><a name="När ett beslut om tillfälligt näringsförbud får verkan">När ett beslut om tillfälligt näringsförbud får verkan</a></h4><p><a name="P24S3"></a></p><a class="paragraf" name="P25"><b>25 §</b></a>   Ett beslut om tillfälligt näringsförbud gäller omedelbart, om inte annat beslutas. Beslut enligt 21 § första stycket ska delges den som avses med förbudet.<p><a name="P25S2"></a></p><h4 name="Överklagande"><a name="Överklagande">Överklagande</a></h4><p><a name="P25S3"></a></p><a class="paragraf" name="P26"><b>26 §</b></a>   Ett beslut om tillfälligt näringsförbud, som har meddelats under rättegången, får överklagas särskilt.<p><a name="P26S2"></a></p>

Överklagas ett beslut om tillfälligt näringsförbud, får högre rätt omedelbart besluta att förbudet tills vidare inte ska gälla.<p><a name="P26S3"></a></p><h4 name="Tid för väckande av talan"><a name="Tid för väckande av talan">Tid för väckande av talan</a></h4><p><a name="P26S4"></a></p><a class="paragraf" name="P27"><b>27 §</b></a>   Om rätten beslutar om tillfälligt näringsförbud innan talan om näringsförbud har väckts eller ansökan har kommit in till rätten, ska den bestämma en tid inom vilken sådan talan ska väckas eller ansökan lämnas in till rätten.<p><a name="P27S2"></a></p>

Tiden enligt första stycket får inte vara längre än nödvändigt. Den kan förlängas, om den som har yrkat näringsförbud före tidens utgång begär det och rätten finner att den utsatta tiden inte är tillräcklig.<p><a name="P27S3"></a></p><h4 name="Upphävande av näringsförbud"><a name="Upphävande av näringsförbud">Upphävande av näringsförbud</a></h4><p><a name="P27S4"></a></p><h4 name="Upphävande av näringsförbud som har meddelats på grund av brott"><a name="Upphävande av näringsförbud som har meddelats på grund av brott">Upphävande av näringsförbud som har meddelats på grund av brott</a></h4><p><a name="P27S5"></a></p><a class="paragraf" name="P28"><b>28 §</b></a>   Om den som genom ett lagakraftvunnet avgörande har meddelats näringsförbud enligt 4 § frikänns från ansvar för brottsligheten, ska näringsförbudet samtidigt upphävas. Avser frikännandet endast en viss del av brottsligheten eller tillämpar rätten en mildare straffbestämmelse på brottsligheten, ska rätten pröva om och under vilken tid förbudet fortfarande ska gälla. Rätten får även upphäva eller ändra ett beslut om skyldighet att svara för rättegångskostnader, om ett sådant beslut har meddelats i samband med domen om förbud.<p><a name="P28S2"></a></p><h4 name="Upphävande av näringsförbud som grundas på konkurs"><a name="Upphävande av näringsförbud som grundas på konkurs">Upphävande av näringsförbud som grundas på konkurs</a></h4><p><a name="P28S3"></a></p><a class="paragraf" name="P29"><b>29 §</b></a>   Om rätten, sedan ett näringsförbud har meddelats enligt 5 §, upphäver det eller de konkursbeslut som har utgjort förutsättning för förbudet, ska näringsförbudet samtidigt upphävas.<p><a name="P29S2"></a></p><h4 name="Upphävande efter omprövning"><a name="Upphävande efter omprövning">Upphävande efter omprövning</a></h4><p><a name="P29S3"></a></p><a class="paragraf" name="P30"><b>30 §</b></a>   Ett lagakraftvunnet beslut om näringsförbud får upphävas på ansökan av den som förbudet avser. Rätten ska upphäva beslutet, om sökanden visar att förbudet rätteligen inte skulle ha meddelats honom eller henne.<p><a name="P30S2"></a></p><h4 name="Handläggningen av ärenden om upphävande av näringsförbud"><a name="Handläggningen av ärenden om upphävande av näringsförbud">Handläggningen av ärenden om upphävande av näringsförbud</a></h4><p><a name="P30S3"></a></p><a class="paragraf" name="P31"><b>31 §</b></a>   I ärenden om upphävande av näringsförbud tillämpas 16 §  första och andra styckena, 17 § tredje stycket och 18 §  tredje och fjärde styckena om ansökan om förbud.<p><a name="P31S2"></a></p>

Ett ärende om upphävande av näringsförbud ska tas upp av den  domstol som tidigare har handlagt målet eller ärendet om  näringsförbud. Rör ärendet inte upphävande av ett förbud  enligt 7 §, får det även tas upp av rätten i den ort där  sökanden har sin hemvist, om rätten med hänsyn till  utredningen, kostnaderna och andra omständigheter finner det  lämpligt.<p><a name="P31S3"></a></p>

I ärendet är den myndighet som har yrkat näringsförbud eller  myndigheten i den ort där sökanden har sin hemvist motpart  till sökanden.<p><a name="P31S4"></a></p>

Ett ärende om upphävande av förbud får avgöras utan  sammanträde, om saken ändå kan utredas tillfredsställande.<br /><i>Lag (2016:230)</i>.<p><a name="P31S5"></a></p><h4 name="Upphävande i samband med nytt näringsförbud"><a name="Upphävande i samband med nytt näringsförbud">Upphävande i samband med nytt näringsförbud</a></h4><p><a name="P31S6"></a></p><a class="paragraf" name="P32"><b>32 §</b></a>   Om den som har näringsförbud meddelas ett nytt förbud, ska rätten upphäva det tidigare förbudet.<p><a name="P32S2"></a></p><h4 name="Upphävande av tillfälligt näringsförbud"><a name="Upphävande av tillfälligt näringsförbud">Upphävande av tillfälligt näringsförbud</a></h4><p><a name="P32S3"></a></p><a class="paragraf" name="P33"><b>33 §</b></a>   Ett beslut om tillfälligt näringsförbud ska omedelbart upphävas, om<br />
   1. talan om näringsförbud inte har väckts eller ansökan inte har kommit in till rätten inom den tid som har bestämts enligt 27 § och det inte heller har kommit in någon framställning om förlängning av tiden,<br />
   2. talan eller ansökan om näringsförbud återkallas eller lämnas utan bifall, eller<br />
   3. det inte längre finns skäl för det tillfälliga näringsförbudet.<p><a name="P33S2"></a></p>

Om talan eller ansökan om näringsförbud bifalls, ska rätten pröva om det tillfälliga näringsförbudet fortfarande ska gälla.<p><a name="P33S3"></a></p><h4 name="Verkan av ett beslut om upphävande eller ändring av näringsförbud"><a name="Verkan av ett beslut om upphävande eller ändring av näringsförbud">Verkan av ett beslut om upphävande eller ändring av näringsförbud</a></h4><p><a name="P33S4"></a></p><a class="paragraf" name="P34"><b>34 §</b></a>   Rättens beslut att upphäva eller ändra ett näringsförbud gäller omedelbart.<p><a name="P34S2"></a></p><h4 name="Undantag från näringsförbud"><a name="Undantag från näringsförbud">Undantag från näringsförbud</a></h4><p><a name="P34S3"></a></p><h4 name="Vad ett undantag får avse"><a name="Vad ett undantag får avse">Vad ett undantag får avse</a></h4><p><a name="P34S4"></a></p><a class="paragraf" name="P35"><b>35 §</b></a>   Den som har näringsförbud eller tillfälligt näringsförbud får medges visst undantag från 11 §, om det finns skäl till det och ett sådant undantag inte skulle strida mot syftet med näringsförbudet.<p><a name="P35S2"></a></p>

Undantag får också meddelas under en begränsad tid, om tiden behövs för avveckling av näringsverksamhet, anställning, uppdrag, innehav av fullmakt, delägarskap i handelsbolag eller aktieinnehav som anges i 11 §.<p><a name="P35S3"></a></p>

Ett undantag enligt första eller andra stycket får förenas med villkor om vad den som har näringsförbud har att iaktta då undantaget utnyttjas.<p><a name="P35S4"></a></p><a class="paragraf" name="P36"><b>36 §</b></a>   I beslut om undantag enligt 35 § ska rätten ange vilka åtgärder den som har meddelats näringsförbud får vidta. I fråga om undantag enligt 35 § andra stycket ska rätten vidare ange hur länge undantaget ska gälla. Om undantaget ska vara förenat med villkor enligt 35 § tredje stycket, ska även dessa villkor anges i beslutet.<p><a name="P36S2"></a></p><h4 name="Prövning av en fråga om undantag"><a name="Prövning av en fråga om undantag">Prövning av en fråga om undantag</a></h4><p><a name="P36S3"></a></p><a class="paragraf" name="P37"><b>37 §</b></a>   En fråga om undantag från näringsförbud får prövas i samband med dom eller beslut om näringsförbud eller beslut om tillfälligt näringsförbud eller efter en senare gjord ansökan.<p><a name="P37S2"></a></p>

Om det finns synnerliga skäl, får tiden enligt 35 § andra stycket förlängas. Fråga om sådan förlängning prövas på ansökan av den som har näringsförbud.<p><a name="P37S3"></a></p>

När en fråga om undantag från näringsförbud prövas särskilt, gäller 31 § i tillämpliga delar.<p><a name="P37S4"></a></p><h4 name="Återkallelse av undantag"><a name="Återkallelse av undantag">Återkallelse av undantag</a></h4><p><a name="P37S5"></a></p><a class="paragraf" name="P38"><b>38 §</b></a>   Ett undantag enligt 35 § får återkallas, om den som undantaget avser överträder näringsförbudet eller det tillfälliga näringsförbudet eller bryter mot ett villkor som är knutet till undantaget. Detsamma gäller om han eller hon på annat sätt åsidosätter sina skyldigheter i den verksamhet som undantaget gäller.<p><a name="P38S2"></a></p><a class="paragraf" name="P39"><b>39 §</b></a>   Ansökan enligt 38 § om återkallelse av undantag från näringsförbudet får göras av åklagare eller, i fall som avses i 7 §, Konkurrensverket. Om åklagaren i fall som avses i 5 och 6 §§ har förklarat sig avstå från att ansöka om återkallelse, får ansökan i stället göras av Kronofogdemyndigheten.<p><a name="P39S2"></a></p>

När frågan prövas i ett särskilt ärende gäller 31 §. Ett sådant ärende får dock även tas upp av den tingsrätt som tidigare har prövat frågan om undantag från näringsförbud.<p><a name="P39S3"></a></p><h4 name="Register över näringsförbud"><a name="Register över näringsförbud">Register över näringsförbud</a></h4><p><a name="P39S4"></a></p><a class="paragraf" name="P40"><b>40 §</b></a>   Bolagsverket ska föra ett register över näringsförbud och tillfälliga näringsförbud.<p><a name="P40S2"></a></p><h4 name="Tillsynen över meddelade näringsförbud m.m."><a name="Tillsynen över meddelade näringsförbud m.m.">Tillsynen över meddelade näringsförbud m.m.</a></h4><p><a name="P40S3"></a></p><h4 name="Tillsynsmyndighet"><a name="Tillsynsmyndighet">Tillsynsmyndighet</a></h4><p><a name="P40S4"></a></p><a class="paragraf" name="P41"><b>41 §</b></a>   Kronofogdemyndigheten utövar tillsyn över att näringsförbud och tillfälliga näringsförbud följs.<p><a name="P41S2"></a></p><h4 name="Skyldighet att inställa sig för samtal"><a name="Skyldighet att inställa sig för samtal">Skyldighet att inställa sig för samtal</a></h4><p><a name="P41S3"></a></p><a class="paragraf" name="P42"><b>42 §</b></a>   Den som har näringsförbud eller tillfälligt näringsförbud  är skyldig att inställa sig personligen för samtal med  företrädare för Kronofogdemyndigheten på tid och plats som  myndigheten bestämmer. Kronofogdemyndigheten får besluta att  inställelsen ska ske genom ljud- och bildöverföring.<p><a name="P42S2"></a></p>

Kronofogdemyndigheten ska kalla till ett sådant samtal så  snart ett beslut om näringsförbud har fått laga kraft, eller i  fråga om tillfälligt näringsförbud, när ett sådant förbud har  meddelats. Myndigheten får avstå från att kalla till samtal  genom personlig inställelse om det finns särskilda skäl.<p><a name="P42S3"></a></p>

Om det är av betydelse för Kronofogdemyndighetens  tillsynsverksamhet, får myndigheten senare kalla till  ytterligare samtal. <p><a name="P42S4"></a></p>

Ett beslut om kallelse enligt denna paragraf får inte  överklagas. Om ett beslut om vite enligt 43 § överklagas, ska  rätten dock pröva kallelsens giltighet om klaganden begär det.<br /><i>Lag (2025:1344)</i>.<p><a name="P42S5"></a></p><a class="paragraf" name="P43"><b>43 §</b></a>   En kallelse till samtal enligt 42 § får förenas med vite, lägst två tusen och högst tjugo tusen kronor.<p><a name="P43S2"></a></p>

Fråga om utdömande av vite prövas av Kronofogdemyndigheten.<br />
Har ändamålet med vitet förlorat sin betydelse, får det inte dömas ut. Kronofogdemyndigheten får inte heller döma ut vitet om det finns särskilda skäl mot det.<p><a name="P43S3"></a></p>

Ett beslut att döma ut vite får överklagas till allmän förvaltningsdomstol. Prövningstillstånd krävs vid överklagande till kammarrätt.<p><a name="P43S4"></a></p>

Ett beslut att döma ut vite får verkställas när beslutet har vunnit laga kraft.<p><a name="P43S5"></a></p><h4 name="Tillsynsåtgärder"><a name="Tillsynsåtgärder">Tillsynsåtgärder</a></h4><p><a name="P43S6"></a></p><a class="paragraf" name="P44"><b>44 §</b></a>   Kronofogdemyndigheten får<br />
   1. begära att den som har näringsförbud lämnar uppgift om inkomst, anställningsförhållanden och övriga omständigheter av betydelse för att klarlägga hur han eller hon försörjer sig,<br />
   2. söka upp den som har näringsförbud i hans eller hennes bostad eller där han eller hon annars befinner sig, och<br />
   3. vidta de övriga utrednings- och spaningsåtgärder som är befogade för att klarlägga hur den som har näringsförbud försörjer sig.<p><a name="P44S2"></a></p><a class="paragraf" name="P45"><b>45 §</b></a>   Om det är av betydelse för Kronofogdemyndighetens tillsynsverksamhet, är tredje man skyldig att efter föreläggande av Kronofogdemyndigheten lämna uppgift om sina ekonomiska mellanhavanden med en person som har näringsförbud.<p><a name="P45S2"></a></p>

Om ett kreditinstitut föreläggs att lämna uppgifter, får föreläggandet inte avse uppgifter som vid tiden för föreläggandet är äldre än ett år.<p><a name="P45S3"></a></p>

Kronofogdemyndigheten får förena ett föreläggande enligt första stycket med vite. Om den som föreläggandet riktar sig till är en sådan närstående som avses i 36 kap. 3 § första stycket rättegångsbalken, får föreläggandet inte förenas med vite.<p><a name="P45S4"></a></p><a class="paragraf" name="P46"><b>46 §</b></a>   Kronofogdemyndigheten har rätt att få biträde av Polismyndigheten för tillsyn enligt 41 §.<br /><i>Lag (2014:853)</i>.<p><a name="P46S2"></a></p><h4 name="Överträdelse av näringsförbud m.m."><a name="Överträdelse av näringsförbud m.m.">Överträdelse av näringsförbud m.m.</a></h4><p><a name="P46S3"></a></p><h4 name="Straff"><a name="Straff">Straff</a></h4><p><a name="P46S4"></a></p><a class="paragraf" name="P47"><b>47 §</b></a>   Den som bryter mot ett näringsförbud eller ett tillfälligt näringsförbud eller bryter mot ett villkor som har meddelats med stöd av 35 § tredje stycket döms för överträdelse av näringsförbud till fängelse i högst två år eller, om brottet är ringa, till böter eller fängelse i högst sex månader.<p><a name="P47S2"></a></p><h4 name="Förlängning av näringsförbud"><a name="Förlängning av näringsförbud">Förlängning av näringsförbud</a></h4><p><a name="P47S3"></a></p><a class="paragraf" name="P48"><b>48 §</b></a>   Döms en person för överträdelse av näringsförbud, ska näringsförbudet samtidigt förlängas, om det inte finns särskilda skäl att avstå från förlängning.<p><a name="P48S2"></a></p>

Förlängning får ske med högst fem år. Om det sker flera förlängningar, får den sammanlagda förlängningstiden inte överstiga fem år.<p><a name="P48S3"></a></p>

Frågan om förlängning prövas på talan av åklagare i samband med åtal för överträdelse av näringsförbud. Talan ska väckas innan förbudstiden har gått ut.<p><a name="P48S4"></a></p><br /><h3 name="overgang"><a name="overgang">Övergångsbestämmelser</a></h3>
2014:836<br />
   1. Denna lag träder i kraft den 2 augusti 2014. Genom lagen upphävs lagen (1986:436) om näringsförbud.<br />
   2. Näringsförbud får inte grundas på åsidosättanden som skett före ikraftträdandet och som inte kunde läggas till grund för näringsförbud enligt äldre bestämmelser.<br />
   3. Bestämmelserna i 28 och 29 §§ om upphävande om näringsförbud och i 39 § om ansökan om återkallelse av undantag från näringsförbud ska tillämpas på sådana näringsförbud som har meddelats med stöd av lagen (1986:436)
om näringsförbud.<br />
   4. En domstols beslut om avvecklingstid enligt 18 § lagen
(1986:436) om näringsförbud gäller även efter det att den nya lagen har trätt i kraft. Vid prövningen av en fråga om huruvida avvecklingstiden ska förlängas ska dock 35-37 §§ i den nya lagen tillämpas. Beslut om avvecklingstid får återkallas enligt 38 och 39 §§ i den nya lagen.<br />
   5. Bestämmelserna i 42 och 43 §§ om skyldighet att inställa sig för samtal och om vite gäller även den som har meddelats näringsförbud eller tillfälligt näringsförbud före ikraftträdandet.<br />
   6. Bestämmelserna i 47 § om brott mot villkor som har  meddelats enligt 35 § tredje stycket gäller även brott mot  föreskrift som har meddelats enligt 18 eller 19 § lagen 
(1986:436) om näringsförbud. <i>Lag (2016:967)</i>.<p><a name="P48S2"></a></p>

2016:230<br />
   1. Denna lag träder i kraft den 1 september 2016.<br />
   2. Mål och ärenden enligt 7 § som har inletts i Stockholms  tingsrätt före ikraftträdandet ska överlämnas till Patent-  och marknadsdomstolen. <br />
   3. Äldre bestämmelser gäller fortfarande för övriga mål och  ärenden som har inletts i allmän domstol före  ikraftträdandet.<p><a name="P48S3"></a></p>

2020:674<br />
   1. Denna lag träder i kraft den 1 januari 2021.<br />
   2. Äldre bestämmelser gäller dock fortfarande i fråga om  medlemsbanker som är registrerade i bankregistret den 
31 december 2020 avseende det räkenskapsår som avslutas  närmast efter detta datum.<p><a name="P48S4"></a></p>

2021:83<br />
   1. Denna lag träder i kraft den 1 mars 2021.<br />
   2. Äldre bestämmelser gäller för yrkanden om näringsförbud som  har framställts i mål om konkurrensskadeavgift före  ikraftträdandet.<p><a name="P48S5"></a></p>

2025:1344<br />
   1. Denna lag träder i kraft den 1 januari 2026. <br />
   2. Bestämmelserna i 4 § andra stycket tillämpas inte på brott  som har begåtts före ikraftträdandet. <br />
   3. För näringsförbud som grundas på åsidosättanden som har  skett före ikraftträdandet gäller 10 § i den äldre lydelsen.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>