<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2015:284) med instruktion för Socialstyrelsen - SFS sfs-2015-284</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2015:284) med instruktion för Socialstyrelsen</h1>
            <div class="meta-info">
                <span><strong>SFS:</strong> 2015:284</span> •
                <span><strong>Utfärdad:</strong> 2015-05-21</span>
            </div>
        </header>

        <main class="law-content">
            <h2>Förordning (2015:284) med instruktion för Socialstyrelsen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2015:284<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2015-05-21 <br />  


<b>Ändrad</b>:   
t.o.m. SFS 2025:1426<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2015:284">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2015:284">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><h4 name="Allmänna uppgifter"><a name="Allmänna uppgifter">Allmänna uppgifter</a></h4><p><a name="S3"></a></p><a class="paragraf" name="P1"><b>1 §</b></a>   Socialstyrelsen är förvaltningsmyndighet för verksamhet  som rör hälso- och sjukvård och annan medicinsk verksamhet,  tandvård, socialtjänst, stöd och service till vissa personer  med funktionsnedsättning samt frågor om alkohol och  missbruksmedel. Vidare ska Socialstyrelsen bistå regeringen  med underlag och expertkunskap för utvecklingen inom sitt  verksamhetsområde.<p><a name="P1S2"></a></p>

Socialstyrelsens ansvar gäller i den utsträckning sådana  frågor inte ska handläggas av någon annan myndighet.  Förordning (2023:404).<p><a name="P1S3"></a></p><a class="paragraf" name="P1a"><b>1 a §</b></a>   Socialstyrelsen är beredskapsmyndighet och  sektorsansvarig myndighet enligt förordningen (2022:524) om  statliga myndigheters beredskap. Förordning (2022:560).<p><a name="P1aS2"></a></p><a class="paragraf" name="P2"><b>2 §</b></a>   Socialstyrelsen ska samordna de statliga insatserna inom  socialtjänst och hälso- och sjukvård när det gäller barn och  unga samt inför beslut eller andra åtgärder som rör barn  analysera konsekvenserna för barn och då ta särskild hänsyn  till barns bästa. <p><a name="P2S2"></a></p>

Socialstyrelsen har ett samlat ansvar, sektorsansvar, för  genomförandet av det funktionshinderspolitiska målet med  anknytning till Socialstyrelsens verksamhetsområde.  Socialstyrelsen ska inom ramen för detta ansvar vara samlande,  stödjande och pådrivande i förhållande till övriga berörda  parter. <p><a name="P2S3"></a></p>

Socialstyrelsen ska inom sitt verksamhetsområde främja  jämställdhet samt ha ett samlat ansvar för att främja lika  rättigheter och möjligheter oavsett sexuell läggning,  könsidentitet och könsuttryck. Förordning (2023:404).<p><a name="P2S4"></a></p><h4 name="Uppgifter som rör statlig styrning med kunskap"><a name="Uppgifter som rör statlig styrning med kunskap">Uppgifter som rör statlig styrning med kunskap</a></h4><p><a name="P2S5"></a></p><a class="paragraf" name="P3"><b>3 §</b></a>   Bestämmelser om statlig styrning med kunskap finns i förordningen (2015:155) om statlig styrning med kunskap avseende hälso- och sjukvård och socialtjänst.<p><a name="P3S2"></a></p><a class="paragraf" name="P4"><b>4 §</b></a>   Socialstyrelsen ska<br />
   1. genom kunskapsstöd och föreskrifter bidra till att hälso-  och sjukvården och socialtjänsten bedrivs enligt vetenskap och  beprövad erfarenhet,<br />
   2. ansvara för kunskapsutveckling och kunskapsförmedling inom  sitt verksamhetsområde,<br />
   3. arbeta med och ge stöd till metodutveckling inom sitt  verksamhetsområde,<br />
   4. främja utvecklingen av metoder och arbetsformer i socialt  arbete genom forskning, systematisk prövning och värdering av  utfall och effekter av insatser enligt socialtjänstlagen 
(2025:400) och lagen (1993:387) om stöd och service till vissa  funktionshindrade, inbegripet metoder som möjliggör för  enskilda att ge uttryck för sina åsikter när sådana insatser  rör dem, samt förmedla kunskap om verkningsfulla metoder och  arbetsformer,<br />
   5. stödja familjehemsvården och bidra till  kvalitetsutvecklingen på området,<br />
   6. stödja hälso- och sjukvårdens arbete med försäkringsmedicin  och bidra till kvalitetsutvecklingen på området,<br />
   7. följa, analysera och rapportera om hälsa, hälso- och  sjukvård, socialtjänst samt stöd och service till vissa  personer med funktionsnedsättning genom  statistikframställning, uppföljning, utvärdering och  epidemiologiska studier,<br />
   8. följa forsknings- och utvecklingsarbete av särskild  betydelse inom sitt verksamhetsområde och verka för att sådant  arbete kommer till stånd,<br />
   9. skapa och tillhandahålla enhetliga begrepp, termer och  klassifikationer inom sitt verksamhetsområde,<br />
   10. skapa, beskriva och tillhandahålla en ändamålsenlig  informationsstruktur inom sitt verksamhetsområde, och <br />
   11. efter att ha hört Livsmedelsverket utarbeta och sprida  objektivt och sakligt informations- och utbildningsmaterial om  uppfödning av spädbarn och småbarn i enlighet med artikel 15 i  kommissionens direktiv 2006/141/EG av den 22 december 2006 om  modersmjölksersättning och tillskottsnäring och om ändring av  direktiv 1999/21/EG, i lydelsen enligt kommissionens  förordning (EG) nr 1243/2008. Förordning (2025:496).<p><a name="P4S2"></a></p><h4 name="Förvaltningsuppgifter"><a name="Förvaltningsuppgifter">Förvaltningsuppgifter</a></h4><p><a name="P4S3"></a></p><a class="paragraf" name="P5"><b>5 §</b></a>   Socialstyrelsen ansvarar för förvaltningsuppgifter i  enlighet med vad som anges i lag och förordning. <p><a name="P5S2"></a></p>

Myndigheten ska särskilt ansvara för<br />
   1. prövning av sådana behörighetsfrågor som anges i 4 kap. 
10 § patientsäkerhetslagen (2010:659), inklusive prövning  enligt 6 kap. 1 § patientsäkerhetsförordningen (2010:1369),<br />
   2. att besluta i ärenden enligt lagen (2024:238) om  fastställande av kön i vissa fall,<br />
   3. officiell statistik enligt förordningen (2001:100) om den  officiella statistiken,<br />
   4. hälsodataregister, och<br />
   5. att pröva frågor om statsbidrag.<p><a name="P5S3"></a></p>

Vidare är Socialstyrelsen tillsynsvägledande myndighet i  enlighet med vad som anges i miljötillsynsförordningen 
(2011:13). Förordning (2025:235).<p><a name="P5S4"></a></p><a class="paragraf" name="P6"><b>6 §</b></a>   Socialstyrelsen ska, utöver vad som anges i andra  författningar, ansvara för<br />
   1. att ta fram och utveckla statistik och register inom sitt  verksamhetsområde, och<br />
   2. att besluta om tillhandahållande och fördelning av platser  till de specialistkompetenskurser som ingår i läkares  vidareutbildning och som anordnas med statliga medel.<p><a name="P6S2"></a></p>

Myndigheten utför de uppgifter som följer av förordningen 
(2016:157) om erkännande av yrkeskvalifikationer.<p><a name="P6S3"></a></p>

Myndigheten ska ansvara för en förteckning över personer som  har fått ersättning enligt lagen (2012:663) om ersättning på  grund av övergrepp eller försummelser i samhällsvården av  barn och unga i vissa fall. Myndigheten ska även ersätta  intyg som kommit bort och på begäran lämna den information  till kommuner och myndigheter som följer av 17 § samma lag.<br />
Förordning (2018:308).<p><a name="P6S4"></a></p><a class="paragraf" name="P6a"><b>6 a §</b></a>   Socialstyrelsen ska årligen senast den 31 mars till  regeringen (Socialdepartementet) lämna in lägesrapporter om  individ- och familjeomsorg, vård och omsorg om äldre,  insatser och stöd till personer med funktionsnedsättning samt  om tillståndet och utvecklingen inom hälso- och sjukvård och  tandvård. Förordning (2018:1381).<p><a name="P6aS2"></a></p><h4 name="Uppgifter i fråga om regelgivning"><a name="Uppgifter i fråga om regelgivning">Uppgifter i fråga om regelgivning</a></h4><p><a name="P6aS3"></a></p><a class="paragraf" name="P7"><b>7 §</b></a>   Socialstyrelsen ansvarar för föreskrifter och allmänna råd inom sitt verksamhetsområde.<p><a name="P7S2"></a></p>

Myndigheten kungör sina föreskrifter i samt är utgivande myndighet för Gemensamma författningssamlingen avseende hälso- och sjukvård, socialtjänst, läkemedel, folkhälsa m.m.<br />
i enlighet med bilaga 1 till författningssamlingsförordningen
(1976:725).<p><a name="P7S3"></a></p><h4 name="Uppgifter som rör donations- och transplantationsfrågor"><a name="Uppgifter som rör donations- och transplantationsfrågor">Uppgifter som rör donations- och transplantationsfrågor</a></h4><p><a name="P7S4"></a></p><a class="paragraf" name="P7a"><b>7 a §</b></a>   Socialstyrelsen ska ansvara för nationell samordning  och spridning av kunskap avseende frågor om donation och  transplantation av organ och vävnader.<p><a name="P7aS2"></a></p>

Myndigheten ska särskilt <br />
   1. ansvara för kunskapsstödjande insatser inom donations- och  transplantationsområdet till hälso- och sjukvården, <br />
   2. ansvara för att allmänheten får kontinuerlig information i  donationsfrågor, och<br />
   3. verka för ändamålsenliga möjligheter för enskilda att göra  sin inställning till donation känd. Förordning (2018:11).<p><a name="P7aS3"></a></p><h4 name="Uppgifter rörande beredskap"><a name="Uppgifter rörande beredskap">Uppgifter rörande beredskap</a></h4><p><a name="P7aS4"></a></p><a class="paragraf" name="P8"><b>8 §</b></a>   Socialstyrelsen har ett samlat ansvar för att expertis utvecklas och upprätthålls samt att kunskap sprids om<br />
   1. katastrofmedicin, och<br />
   2. krisberedskap inom myndighetens verksamhetsområde.<p><a name="P8S2"></a></p>

Myndigheten ska verka för att expertis inom dessa områden står till samhällets förfogande vid kriser och katastrofer.<p><a name="P8S3"></a></p>

Inom ramen för vad som sägs i första stycket, får Socialstyrelsen finansiera verksamhet som bedrivs i kunskapscentrum vid de myndigheter som valts ut av myndigheten i syfte att upprätthålla kvalificerad nationell kompetens inom katastrofmedicin och krisberedskap.<br />
Socialstyrelsen ska besluta om inriktningen för sådan verksamhet som avses ovan och som finansieras av myndigheten samt stödja och följa upp verksamheten och se till att den bedrivs effektivt.<p><a name="P8S4"></a></p><a class="paragraf" name="P9"><b>9 §</b></a>   Socialstyrelsen ska<br />
   1. samordna och övervaka planläggningen av den civila hälso-  och sjukvårdens och socialtjänstens beredskap,<br />
   2. inom sitt verksamhetsområde bistå Folkhälsomyndigheten att  fullgöra de uppgifter som följer av Europaparlamentets och  rådets förordning (EU) 2022/2371 av den 23 november 2022 om  allvarliga gränsöverskridande hot mot människors hälsa och om  upphävande av beslut nr 1082/2013/EU,<br />
   3. på regeringens uppdrag samordna förberedelserna för  försörjningen med läkemedel och sjukvårdsmateriel inför höjd  beredskap och för att upprätthålla en katastrofmedicinsk  beredskap, och<br />
   4. vara sammanhållande myndighet i fråga om 2002 års nordiska  hälsoberedskapsavtal och verka för att intentionerna i avtalet  genomförs. Förordning (2025:1011).<p><a name="P9S2"></a></p><h4 name="Uppgifter inom det internationella samarbetet"><a name="Uppgifter inom det internationella samarbetet">Uppgifter inom det internationella samarbetet</a></h4><p><a name="P9S3"></a></p><a class="paragraf" name="P10"><b>10 §</b></a>   Socialstyrelsen ska följa och medverka i EU-arbetet och  annat internationellt samarbete, i förekommande fall på  instruktion från Regeringskansliet. Socialstyrelsen ska hålla  Regeringskansliet informerat om det arbete som myndigheten är  engagerad i.<p><a name="P10S2"></a></p>

Socialstyrelsen ska<br />
   1. vara nationell kontaktpunkt enligt Europaparlamentets och  rådets direktiv 2011/24/EU av den 9 mars 2011 om tillämpning  av patienträttigheter vid gränsöverskridande hälso- och  sjukvård och fullgöra de uppgifter som en sådan kontaktpunkt  har enligt artiklarna 6.1 i fråga om samråd, i den  ursprungliga lydelsen, 6.2, 6.3 och 6.5, i den ursprungliga  lydelsen, samt enligt artikel 4 i kommissionens  genomförandedirektiv 2012/52/EU av den 20 december 2012 om  åtgärder för att underlätta erkännandet av recept som  utfärdats i en annan medlemsstat, i den ursprungliga lydelsen,<br />
   2. vara nationell kontaktpunkt för samordning av frågor som  gäller genomförandet av artikel 5 i konventionen den 30 maj 
2008 om klusterammunition,<br />
   3. bidra till genomförandet av Sveriges politik för global  utveckling,<br />
   4. inom ramen för arbetet inom Världshälsoorganisationen (WHO)  utse Chief Medical Officer, Chief Nurse Officer, Chief Dental  Officer och Chief Midwifery Officer, och<br />
   5. vara kontaktpunkt och representant i styrelsen för The  European Observatory on Health Systems and Policies.  Förordning (2023:404).<p><a name="P10S3"></a></p><h4 name="Samverkan"><a name="Samverkan">Samverkan</a></h4><p><a name="P10S4"></a></p><a class="paragraf" name="P11"><b>11 §</b></a>   Socialstyrelsen ska samverka med relevanta aktörer inom  sitt verksamhetsområde för att uppnå målen med verksamheten. I  sitt arbete ska myndigheten vara pådrivande, stödjande och  samlande. Arbetet ska, när det inte är olämpligt, bedrivas på  ett verksamhetsnära sätt och anpassas efter berörda  verksamheters olika behov.<p><a name="P11S2"></a></p>

Myndighetens arbete med att styra med kunskap ska planeras och  utföras i samverkan med andra berörda myndigheter så att den  statliga styrningen med kunskap avseende hälso- och sjukvård  och socialtjänst är samordnad. <p><a name="P11S3"></a></p>

Bestämmelser om samverkan med vissa andra myndigheter finns i  förordningen (2015:155) om statlig styrning med kunskap  avseende hälso- och sjukvård och socialtjänst.<br />
Förordning (2025:661).<p><a name="P11S4"></a></p><a class="paragraf" name="P12"><b>12 §</b></a>   Socialstyrelsen ska särskilt samverka med Försäkringskassan, Arbetsförmedlingen och Arbetsmiljöverket i syfte att uppnå en effektivare användning av tillgängliga resurser inom rehabiliteringsområdet.<p><a name="P12S2"></a></p><h4 name="Ledning"><a name="Ledning">Ledning</a></h4><p><a name="P12S3"></a></p><a class="paragraf" name="P13"><b>13 §</b></a>   Myndigheten leds av en styrelse. <p><a name="P13S2"></a></p>

Regeringen utser vice ordförande i styrelsen.<br />
Förordning (2023:404).<p><a name="P13S3"></a></p><a class="paragraf" name="P14"><b>14 §</b></a>   Styrelsen består av högst nio ledamöter.  Förordning (2016:13).<p><a name="P14S2"></a></p><h4 name="Delegering"><a name="Delegering">Delegering</a></h4><p><a name="P14S3"></a></p><a class="paragraf" name="P14a"><b>14 a §</b></a>   Styrelsen får överlåta till myndighetschefen att  besluta Socialstyrelsens föreskrifter. Detta gäller inte  föreskrifter som har särskild principiell betydelse eller  annars är av större vikt. Förordning (2016:13).<p><a name="P14aS2"></a></p><h4 name="Organisation"><a name="Organisation">Organisation</a></h4><p><a name="P14aS3"></a></p><a class="paragraf" name="P15"><b>15 §</b></a>   Socialstyrelsen utför administrativa och handläggande uppgifter åt Hälso- och sjukvårdens ansvarsnämnd.<p><a name="P15S2"></a></p><a class="paragraf" name="P15a"><b>15 a §</b></a>   Vid myndigheten finns ett nationellt kompetenscentrum  för äldreomsorg.<p><a name="P15aS2"></a></p>

Socialstyrelsen ska genom kompetenscentrumet vara ett  nationellt stöd till kommuner och verksamheter som ska öka  kunskapen om och bidra till utvecklingen av äldreomsorgen på  nationell nivå genom att<br />
   1. arbeta utåtriktat och verksamhetsnära med att samla  information om kommuners och verksamheters organisation och  förutsättningar i fråga om äldreomsorg, och<br />
   2. regelbundet samverka tvärprofessionellt med relevanta  aktörer och tillsammans med dem utveckla och stödja  implementering av målgruppsanpassade praktiska stöd och nya  arbetssätt inom äldreomsorgen.<p><a name="P15aS3"></a></p>

Kompetenscentrumet ska vid utförandet av sitt uppdrag använda  myndighetens samlade kompetens inom sina olika  verksamhetsområden.<p><a name="P15aS4"></a></p>

Socialstyrelsen ska årligen redovisa kompetenscentrumets  vidtagna åtgärder och aktiviteter till Regeringskansliet 
(Socialdepartementet). Redovisningen ska överlämnas senast den 
28 februari året efter det år som redovisningen avser.  Förordning (2025:661).<p><a name="P15aS5"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P15aS6"></a></p><h4 name="Rådgivande organ"><a name="Rådgivande organ">Rådgivande organ</a></h4><p><a name="P15aS7"></a></p><a class="paragraf" name="P16"><b>16 §</b></a>   Inom myndigheten finns ett rådgivande organ som  benämns Nationella rådet för specialiseringstjänstgöring. Det  rådgivande organet ska bistå Socialstyrelsen med att <br />
   1. dela in och benämna de specialiteter inom vilka  specialistkompetens kan uppnås samt med att avgöra vad som  ska krävas för att få bevis om specialistkompetens, <br />
   2. utarbeta målbeskrivningar som avses i 4 kap. 5 § 3  patientsäkerhetsförordningen (2010:1369), <br />
   3. stödja huvudmännen för att uppnå hög kvalitet i  specialiseringstjänstgöringen, <br />
   4. främja utbildning av handledare inom  specialiseringstjänstgöringen, <br />
   5. följa upp kvaliteten i specialiseringstjänstgöringen,  samt<br />
   6. utarbeta kriterier för utbildande enheter för att  säkerställa att verksamheten har den bredd och inriktning som  behövs för att erbjuda specialiseringstjänstgöring av hög  kvalitet. <p><a name="P16S2"></a></p>

Rådet ska vidare bistå Socialstyrelsen i frågor om enskilda  läkares och tandläkares kompetens i förhållande till  fastställda målbeskrivningar. <p><a name="P16S3"></a></p>

Om Socialstyrelsen bestämmer det, får rådet även fullgöra  andra uppgifter. Förordning (2018:1381).<p><a name="P16S4"></a></p><a class="paragraf" name="P17"><b>17 §</b></a>   Nationella rådet för specialiseringstjänstgöring består  av en ordförande samt sju andra ledamöter för frågor om  läkares specialiseringstjänstgöring och sex andra ledamöter  för frågor om tandläkares specialiseringstjänstgöring.  Ordföranden ska vara en representant från Socialstyrelsen.<p><a name="P17S2"></a></p>

För frågor om läkares specialiseringstjänstgöring ska minst en  av ledamöterna utses på förslag av Sveriges Kommuner och  Regioner, minst en på förslag av Svenska Läkaresällskapet,  minst en på förslag av Sveriges läkarförbund och minst en på  förslag av Sveriges universitets- och högskoleförbund.<p><a name="P17S3"></a></p>

För frågor om tandläkares specialiseringstjänstgöring ska  minst en av ledamöterna utses på förslag av Sveriges Kommuner  och Regioner, minst en på förslag av professionen, minst en på  förslag av vårdgivarna och minst en på förslag av Sveriges  universitets- och högskoleförbund. Förordning (2020:133).<p><a name="P17S4"></a></p><a class="paragraf" name="P17a"><b>17 a §</b></a>   Inom myndigheten finns ett rådgivande organ som benämns  Nationella vårdkompetensrådet. Det rådgivande organet ska  bidra till en god<p><a name="P17aS2"></a></p>

planering av vårdens, inklusive tandvårdens,  kompetensförsörjning genom att<br />
   1. göra samlade bedömningar av kompetensförsörjningsbehoven  baserade på tillgängliga kunskapsunderlag och tillgängliggöra  sammanställningar av kunskapsunderlag,<br />
   2. stödja beslutsfattare och andra berörda aktörer på  nationell och regional nivå i frågor av betydelse för  kompetensförsörjningen när det gäller hälso- och  sjukvårdspersonal,<br />
   3. åstadkomma samverkan mellan och föra dialog med berörda  aktörer, och<br />
   4. stödja de sjukvårdsregionala råden.<p><a name="P17aS3"></a></p>

Myndigheten ansvarar för administration, beredning och  föredragning av ärenden och därmed sammanhängande uppgifter.<p><a name="P17aS4"></a></p>

Myndigheten ska årligen redovisa rådets vidtagna åtgärder och  aktiviteter till Regeringskansliet (Socialdepartementet).  Redovisningen ska överlämnas senast den 28 februari året efter  det år som redovisningen avser. Förordning (2025:661).<p><a name="P17aS5"></a></p><a class="paragraf" name="P17b"><b>17 b §</b></a>   Nationella vårdkompetensrådet består av  myndighetschefen, som är ordförande, och tolv andra ledamöter.  Av ledamöterna ska fem representera lärosätena, tre  representera regionerna, två representera kommunerna, en  representera Universitetskanslersämbetet och en representera  de sjukvårdsregionala råden. Förordning (2024:1311).<p><a name="P17bS2"></a></p><h4 name="Beslutande organ"><a name="Beslutande organ">Beslutande organ</a></h4><p><a name="P17bS3"></a></p><a class="paragraf" name="P18"><b>18 §</b></a>   Inom myndigheten finns ett särskilt beslutsorgan som  benämns Socialstyrelsens råd för vissa rättsliga, sociala och  medicinska frågor. Beslutsorganet ska avgöra<br />
   1. rättsmedicinska ärenden,<br />
   2. ärenden om tillstånd till sterilisering enligt  steriliseringslagen (1975:580),<br />
   3. ärenden om tillstånd till ingående av äktenskap enligt 
15 kap. 1 § äktenskapsbalken,<br />
   4. ärenden om tillstånd till abort och tillstånd till  avbrytande av havandeskap enligt abortlagen (1974:595),<br />
   5. ärenden om insemination eller befruktning utanför kroppen  som har vägrats enligt lagen (2006:351) om genetisk integritet  m.m., <br />
   6. ärenden om utlåtande om en persons hälsotillstånd i samband  med prövning av en persons lämplighet att ta emot ett barn med  hemvist utomlands i syfte att adoptera det,<br />
   7. ärenden där Socialstyrelsen ska yttra sig över en sådan  utredning med ett utlåtande om risk för återfall i  brottslighet som avses i 10 § lagen (2006:45) om omvandling av  fängelse på livstid, <br />
   8. ärenden där Socialstyrelsen ska yttra sig över en  riskutredning enligt 12 kap. 6 § fängelselagen (2010:610), och<br />
   9. andra ärenden i vilka Socialstyrelsen på begäran av en  domstol, en åklagarmyndighet eller Polismyndigheten ska avge  ett utlåtande om någons hälsotillstånd.<p><a name="P18S2"></a></p>

Om Socialstyrelsen bestämmer det, får rådet avgöra även andra  ärenden.<p><a name="P18S3"></a></p>

Rådet består av en ordförande, två ersättare för ordföranden  och det antal ledamöter som regeringen bestämmer. Ordföranden  och hans eller hennes ersättare ska ha erfarenhet som lagfaren  domare. Förordning (2025:1426).<p><a name="P18S4"></a></p><a class="paragraf" name="P18a"><b>18 a §</b></a>   Socialstyrelsens råd för vissa rättsliga, sociala  och medicinska frågor ansvarar för sina beslut. Rådet  ansvarar för sin verksamhet inför myndighetens ledning.<br />
Förordning (2018:1381).<p><a name="P18aS2"></a></p><a class="paragraf" name="P18b"><b>18 b §</b></a>   Myndighetens ledning ansvarar inför regeringen för  att Socialstyrelsens råd för vissa rättsliga, sociala och  medicinska frågor tilldelas medel och resurser för sin  verksamhet samt för att verksamheten bedrivs  författningsenligt och effektivt och redovisas på ett  tillförlitligt sätt. Förordning (2018:1381).<p><a name="P18bS2"></a></p><a class="paragraf" name="P19"><b>19 §</b></a>   Inom myndigheten finns ett särskilt beslutsorgan som  benämns Nämnden för nationell högspecialiserad vård.  Beslutsorganet ska fatta beslut om tillstånd och villkor för  att bedriva nationell högspecialiserad vård samt om  återkallelse av ett sådant tillstånd enligt 7 kap. 5 a §  hälso- och sjukvårdslagen (2017:30).<p><a name="P19S2"></a></p>

Om Socialstyrelsen bestämmer det, får nämnden även fullgöra  andra uppgifter.<p><a name="P19S3"></a></p>

Nämnden för nationell högspecialiserad vård består av en  ordförande och sex andra ledamöter. Varje ledamot ska ha en  ersättare. Ordföranden och dennes ersättare ska vara  representanter från Socialstyrelsen. Övriga ledamöter och  deras ersättare ska representera regionerna.<br />
Förordning (2019:1106).<p><a name="P19S4"></a></p><a class="paragraf" name="P19a"><b>19 a §</b></a>   Nämnden för nationell högspecialiserad vård ansvarar  för sina beslut. Nämnden ansvarar för sin verksamhet inför  myndighetens ledning. Förordning (2018:145).<p><a name="P19aS2"></a></p><a class="paragraf" name="P19b"><b>19 b §</b></a>   Myndighetens ledning ansvarar inför regeringen för att  Nämnden för nationell högspecialiserad vård tilldelas medel  och resurser för sin verksamhet samt för att verksamheten  bedrivs författningsenligt och effektivt och redovisas på ett  tillförlitligt sätt. Förordning (2018:145).<p><a name="P19bS2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P19bS3"></a></p><a class="paragraf" name="P20"><b>20 §</b></a>   Generaldirektören är myndighetschef.<p><a name="P20S2"></a></p><a class="paragraf" name="P21"><b>21 §</b></a>   Generaldirektören är enligt förordningen (2015:155) om statlig styrning med kunskap avseende hälso- och sjukvård och socialtjänst ordförande i Rådet för statlig styrning med kunskap avseende hälso- och sjukvård och socialtjänst samt i Huvudmannagruppen för behovsanpassad styrning med kunskap avseende hälso- och sjukvård och socialtjänst.<p><a name="P21S2"></a></p><a class="paragraf" name="P22"><b>22 §</b></a>   Ledamöterna i Nationella rådet för  specialiseringstjänstgöring utses av Socialstyrelsen för en  bestämd tid. Förordning (2018:1381).<p><a name="P22S2"></a></p><a class="paragraf" name="P22a"><b>22 a §</b></a>   Ledamöterna i Nationella vårdkompetensrådet utses av  regeringen för en bestämd tid. Med undantag för ordföranden  utses ledamöterna i rådet på gemensamt förslag av  Socialstyrelsen och Universitetskanslersämbetet.  Förordning (2021:201).<p><a name="P22aS2"></a></p><a class="paragraf" name="P23"><b>23 §</b></a>   Ledamöterna i Socialstyrelsens råd för vissa rättsliga,  sociala och medicinska frågor utses av regeringen för en  bestämd tid efter förslag från Socialstyrelsen. Ledamöter som  kan anses företräda allmänhetens intresse utses dock av  regeringen för en bestämd tid. Förordning (2019:77).<p><a name="P23S2"></a></p><a class="paragraf" name="P23a"><b>23 a §</b></a>   De ledamöter som ska representera regionerna i Nämnden  för nationell högspecialiserad vård utses av regeringen för en  bestämd tid. Detsamma gäller för ledamöternas ersättare.<br />
Förordning (2019:1106).<p><a name="P23aS2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P23aS3"></a></p><a class="paragraf" name="P24"><b>24 §</b></a>   Vid myndigheten ska det finnas en personalansvarsnämnd.<p><a name="P24S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P24S3"></a></p><a class="paragraf" name="P25"><b>25 §</b></a>   Myndigheten ska tillämpa personalföreträdarförordningen 
(1987:1101) och internrevisionsförordningen (2006:1228).<br />
Förordning (2016:13).<p><a name="P25S2"></a></p><h4 name="Överklagande"><a name="Överklagande">Överklagande</a></h4><p><a name="P25S3"></a></p><a class="paragraf" name="P26"><b>26 §</b></a>   Har upphävts genom förordning (2023:404).<p><a name="P26S2"></a></p><a class="paragraf" name="P27"><b>27 §</b></a>   Socialstyrelsens beslut om tillhandahållande och fördelning av platser till de specialistkompetenskurser som ingår i läkares vidareutbildning och som anordnas med statliga medel får inte överklagas.<p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2016:13<p><a name="P27S2"></a></p>

Denna förordning träder i kraft den 1 juli 2016 i fråga om 25 §  och i övrigt den 1 mars 2016. <p><a name="P27S3"></a></p>

2018:1381<br />
   1. Denna förordning träder i kraft den 1 augusti 2018.<br />
   2. En ledamot i Socialstyrelsens råd för vissa rättsliga,  sociala och medicinska frågor som har utsetts med stöd av  äldre föreskrifter kvarstår som ledamot i rådet under den tid  som denne har utsetts för.<p><a name="P27S4"></a></p>

2021:201<br />
   1. Denna förordning träder i kraft den 1 maj 2021. <br />
   2. Den första redovisningen enligt 17 a § ska överlämnas till  Regeringskansliet (Socialdepartementet) senast den 28 februari 
2022.<p><a name="P27S5"></a></p>

2025:235<br />
   1. Denna förordning träder i kraft den 1 juli 2025.<br />
   2. Äldre föreskrifter gäller fortfarande för ärenden om  fastställelse av könstillhörighet eller tillstånd till ingrepp  i könsorgan som har inletts med stöd av den upphävda lagen 
(1972:119) om fastställande av könstillhörighet i vissa fall.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>