<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2015:96) om erkännande och verkställighet av frihetsberövande påföljder inom Europeiska unionen - SFS sfs-2015-96</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2015:96) om erkännande och verkställighet av frihetsberövande påföljder inom Europeiska unionen</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2015:96</span> •
                <span><strong>Utfärdad:</strong> 2015-02-26</span>
            </div>
        </header>

        <main class="law-content">
            <h2>Lag (2015:96) om erkännande och verkställighet av frihetsberövande påföljder inom Europeiska unionen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2015:96<br />

<b>Departement/myndighet</b>:   
Justitiedepartementet BIRS <br />  

<b>Utfärdad</b>:   
2015-02-26 <br />  


<b>Ändrad</b>:   
t.o.m. SFS 2025:529<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2015:96">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2015:96">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Erkännande och verkställighet av en svensk dom på frihetsberövande påföljd i en annan medlemsstat inom Europeiska unionen
</a></li>
 <li><a href="#K3">3 kap. Erkännande och verkställighet av en utländsk dom på frihetsberövande påföljd i Sverige
</a></li>
 <li><a href="#K4">4 kap. Övriga bestämmelser
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><h4 name="Lagens innehåll och tillämplighet"><a name="Lagens innehåll och tillämplighet">Lagens innehåll och tillämplighet</a></h4><p><a name="S3"></a></p><a class="paragraf" name="K1P1"><b>1 §</b></a>   Genom denna lag genomförs rådets rambeslut 2008/909/RIF av den 27 november 2008 om tillämpning av principen om ömsesidigt erkännande på brottmålsdomar avseende fängelse eller andra frihetsberövande åtgärder i syfte att verkställa dessa inom Europeiska unionen (rambeslutet).<p><a name="K1P1S2"></a></p><a class="paragraf" name="K1P2"><b>2 §</b></a>   Denna lag gäller inte i förhållande till Danmark och Finland om lagen (1963:193) om samarbete med Danmark, Finland, Island och Norge angående verkställighet av straff m.m. är tillämplig.<p><a name="K1P2S2"></a></p><a class="paragraf" name="K1P3"><b>3 §</b></a>   Om Europeiska unionen genom ett särskilt beslut har avbrutit tillämpningen av rambeslutet i förhållande till en medlemsstat, eller om en medlemsstat har upphört att tillämpa rambeslutet eller den nationella lagstiftning som genomför rambeslutet, gäller inte denna lag i förhållande till den staten.<p><a name="K1P3S2"></a></p><h4 name="Definition av en svensk dom på frihetsberövande påföljd"><a name="Definition av en svensk dom på frihetsberövande påföljd">Definition av en svensk dom på frihetsberövande påföljd</a></h4><p><a name="K1P3S3"></a></p><a class="paragraf" name="K1P4"><b>4 §</b></a>   Med en svensk dom på frihetsberövande påföljd avses i denna lag en dom eller ett slutligt beslut<br />
   1. som har meddelats av en svensk domstol,<br />
   2. som avser fängelse, överlämnande till rättspsykiatrisk vård eller sluten ungdomsvård, och<br />
   3. som har fått laga kraft.<p><a name="K1P4S2"></a></p><h4 name="Definition av en utländsk dom på frihetsberövande påföljd"><a name="Definition av en utländsk dom på frihetsberövande påföljd">Definition av en utländsk dom på frihetsberövande påföljd</a></h4><p><a name="K1P4S3"></a></p><a class="paragraf" name="K1P5"><b>5 §</b></a>   Med en utländsk dom på frihetsberövande påföljd avses i denna lag ett avgörande<br />
   1. som har meddelats efter ett straffrättsligt förfarande av en domstol i en medlemsstat inom Europeiska unionen,<br />
   2. som avser fängelse eller annan frihetsberövande åtgärd under en begränsad eller obegränsad tid på grund av en gärning som är straffbar i den medlemsstaten, och<br />
   3. som har fått laga kraft.<p><a name="K1P5S2"></a></p><h4 name="Föreskrifter om tillämpningen av denna lag"><a name="Föreskrifter om tillämpningen av denna lag">Föreskrifter om tillämpningen av denna lag</a></h4><p><a name="K1P5S3"></a></p><a class="paragraf" name="K1P6"><b>6 §</b></a>   Regeringen eller den myndighet som regeringen bestämmer kan med stöd av 8 kap. 7 § regeringsformen meddela närmare föreskrifter om tillämpningen av denna lag.<p><a name="K1P6S2"></a></p><br /><h3 name="K2"><a name="K2">2 kap. Erkännande och verkställighet av en svensk dom på frihetsberövande påföljd i en annan medlemsstat inom Europeiska unionen
</a></h3><p><a name="K1P6S2"></a></p><h4 name="Förutsättningar för att översända en svensk dom"><a name="Förutsättningar för att översända en svensk dom">Förutsättningar för att översända en svensk dom</a></h4><p><a name="K1P6S3"></a></p><h4 name="Grundläggande krav"><a name="Grundläggande krav">Grundläggande krav</a></h4><p><a name="K1P6S4"></a></p><a class="paragraf" name="K2P1"><b>1 §</b></a>   En dom på frihetsberövande påföljd får sändas över till en  annan medlemsstat för att där erkännas och verkställas<br />
   1. om den dömde befinner sig i den andra medlemsstaten eller i  Sverige,<br />
   2. om förutsättningarna i 2 och 3 §§ är uppfyllda,<br />
   3. om den dömdes sociala återanpassning underlättas av att  verkställigheten överförs dit, och<br />
   4. om det i övrigt är lämpligt. <i>Lag (2022:1459)</i>.<p><a name="K2P1S2"></a></p><h4 name="Den andra statens medgivande"><a name="Den andra statens medgivande">Den andra statens medgivande</a></h4><p><a name="K2P1S3"></a></p><a class="paragraf" name="K2P2"><b>2 §</b></a>   En dom får sändas över enligt 1 § om den behöriga myndigheten i den andra medlemsstaten lämnat sitt medgivande till att domen sänds över dit.<p><a name="K2P2S2"></a></p>

Medgivande enligt första stycket krävs inte om den dömde är<br />
   1. medborgare och bosatt i den andra medlemsstaten,<br />
   2. medborgare i den andra medlemsstaten och efter verkställigheten av påföljden kommer att utvisas dit till följd av ett i domen meddelat beslut om utvisning enligt 8 a kap. utlänningslagen (2005:716), eller<br />
   3. bosatt och har vistats lagligt utan avbrott under minst fem år i den andra medlemsstaten.<p><a name="K2P2S3"></a></p>

För att en dom ska få sändas över med stöd av andra stycket 3 ska den andra medlemsstaten ha anmält att ett medgivande till att sända över domen i dessa fall inte krävs.<p><a name="K2P2S4"></a></p><h4 name="Den dömdes samtycke"><a name="Den dömdes samtycke">Den dömdes samtycke</a></h4><p><a name="K2P2S5"></a></p><a class="paragraf" name="K2P3"><b>3 §</b></a>   En dom får sändas över enligt 1 § om den dömde samtyckt till att domen översänds.<p><a name="K2P3S2"></a></p>

Samtycke enligt första stycket krävs inte om den dömde<br />
   1. är medborgare och bosatt i den andra medlemsstaten,<br />
   2. efter verkställigheten av påföljden kommer att utvisas till den andra medlemsstaten till följd av ett i domen meddelat beslut om utvisning enligt 8 a kap. utlänningslagen
(2005:716), eller<br />
   3. har flytt eller på annat sätt återvänt till den andra medlemsstaten på grund av det straffrättsliga förfarandet mot honom eller henne i Sverige eller efter det att domen meddelades.<p><a name="K2P3S3"></a></p><h4 name="Förfarandet"><a name="Förfarandet">Förfarandet</a></h4><p><a name="K2P3S4"></a></p><a class="paragraf" name="K2P4"><b>4 §</b></a>   Kriminalvården prövar om de förutsättningar som gäller  enligt lagen är uppfyllda och beslutar om en dom på  frihetsberövande påföljd ska sändas över till en annan  medlemsstat för att där erkännas och verkställas.<p><a name="K2P4S2"></a></p>

Prövningen ska göras skyndsamt. <i>Lag (2020:384)</i>.<p><a name="K2P4S3"></a></p><a class="paragraf" name="K2P5"><b>5 §</b></a>   Om den dömde befinner sig i Sverige, ska Kriminalvården,  innan beslut fattas enligt 4 §, fråga den dömde om hans eller  hennes inställning till att domen sänds över till den andra  medlemsstaten. Den dömde ska upplysas om innebörden av att ett  samtycke lämnas. <p><a name="K2P5S2"></a></p>

Om den dömde befinner sig i den andra medlemsstaten, bör han  eller hon om möjligt tillfrågas enligt första stycket. Om den  dömdes samtycke krävs enligt 3 §, ska Kriminalvården hos den  andra statens behöriga myndighet begära hjälp med att inhämta  ett sådant samtycke. <i>Lag (2020:384)</i>.<p><a name="K2P5S3"></a></p><a class="paragraf" name="K2P6"><b>6 §</b></a>   När ett beslut enligt 4 § har fått laga kraft, ska  Kriminalvården sända över domen till en behörig myndighet i  den andra medlemsstaten. Domen får inte samtidigt sändas över  till mer än en medlemsstat.<p><a name="K2P6S2"></a></p>

Domen får sändas över vid en tidigare tidpunkt, om<br />
   1. verkställigheten av den påföljd som avses i domen pågår i  Sverige när Kriminalvården meddelar sitt beslut enligt 4 §,<br />
   2. den dömde befinner sig i den andra medlemsstaten och inte  har kunnat tillfrågas enligt 5 § andra stycket, eller<br />
   3. det finns särskilda skäl. <i>Lag (2022:1459)</i>.<p><a name="K2P6S3"></a></p><h4 name="Tvångsmedel"><a name="Tvångsmedel">Tvångsmedel</a></h4><p><a name="K2P6S4"></a></p><a class="paragraf" name="K2P7"><b>7 §</b></a>   Om den dömde befinner sig i den andra medlemsstaten, får Kriminalvården begära att den staten anhåller den dömde eller vidtar någon annan åtgärd för att säkerställa att han eller hon stannar kvar på dess territorium, i avvaktan på den statens beslut om att erkänna och verkställa domen.<p><a name="K2P7S2"></a></p><h4 name="Upphävande av beslut om översändande av en dom"><a name="Upphävande av beslut om översändande av en dom">Upphävande av beslut om översändande av en dom</a></h4><p><a name="K2P7S3"></a></p><a class="paragraf" name="K2P8"><b>8 §</b></a>   Kriminalvården får upphäva beslutet om att sända över en dom enligt 4 § fram till dess verkställigheten påbörjas i den andra staten.<p><a name="K2P8S2"></a></p><a class="paragraf" name="K2P9"><b>9 §</b></a>   Kriminalvården ska genast upphäva beslutet om att sända över en dom enligt 4 § om påföljden har bortfallit enligt svensk lag eller inte längre kan verkställas till följd av ett beslut av en svensk myndighet. Detta ska ske även om verkställigheten har påbörjats i den andra staten.<p><a name="K2P9S2"></a></p><h4 name="Verkställighet i Sverige"><a name="Verkställighet i Sverige">Verkställighet i Sverige</a></h4><p><a name="K2P9S3"></a></p><a class="paragraf" name="K2P10"><b>10 §</b></a>   Om verkställigheten av den påföljd som avses i domen  pågår i Sverige när den sänds över till den andra  medlemsstaten för att där erkännas och verkställas, får  verkställigheten fortsätta här till dess den dömde  transporteras till den andra staten enligt 12 §.<p><a name="K2P10S2"></a></p>

Om den dömde, efter det att domen har sänts över till den  andra staten, häktas i ett annat mål, tillämpas 8 §  strafftidslagen (2018:1251).<p><a name="K2P10S3"></a></p>

Om Kriminalvården enligt 8 § har upphävt ett beslut om att  sända över en dom eller om en behörig myndighet i den andra  medlemsstaten beslutat att inte erkänna och verkställa domen,  får verkställighet av påföljden fortsätta eller påbörjas i  Sverige. Detsamma gäller om myndigheten i den andra staten  har underrättat Kriminalvården om att verkställighet av andra  skäl inte kan äga rum i den staten. <i>Lag (2018:1261)</i>.<p><a name="K2P10S4"></a></p><h4 name="Överförande av den dömde"><a name="Överförande av den dömde">Överförande av den dömde</a></h4><p><a name="K2P10S5"></a></p><a class="paragraf" name="K2P11"><b>11 §</b></a>   Den dömde ska överföras till den andra medlemsstaten så snart som möjligt och senast inom trettio dagar efter den statens beslut att erkänna domen och verkställa påföljden.<p><a name="K2P11S2"></a></p>

Om det finns särskilda skäl, får överförandet ske vid en senare tidpunkt än vad som sägs i första stycket.<p><a name="K2P11S3"></a></p><h4 name="Transport av den dömde"><a name="Transport av den dömde">Transport av den dömde</a></h4><p><a name="K2P11S4"></a></p><a class="paragraf" name="K2P12"><b>12 §</b></a>   Kriminalvården ska se till att den dömde transporteras  till den medlemsstat där påföljden ska verkställas. Vid en  sådan transport tillämpas följande bestämmelser i häkteslagen 
(2010:611): <br />
   - 4 kap. 4 § om kroppsvisitation,<br />
   - 4 kap. 10 § första stycket om användning av fängsel, och <br />
   - 8 kap. 2 a § om möjligheten att i vissa fall begära hjälp av  Polismyndigheten.<p><a name="K2P12S2"></a></p>

Om det är nödvändigt för att transporten ska kunna genomföras,  får Polismyndigheten hålla den dömde i förvar, dock längst  under 96 timmar. <i>Lag (2025:529)</i>.<p><a name="K2P12S3"></a></p><h4 name="Specialitetsprincipen"><a name="Specialitetsprincipen">Specialitetsprincipen</a></h4><p><a name="K2P12S4"></a></p><a class="paragraf" name="K2P13"><b>13 §</b></a>   Om en dömd person har överförts till en annan medlemsstat enligt denna lag och en behörig myndighet i den staten gör en framställning om tillstånd att åtala, döma eller på annat sätt beröva den dömde personens frihet för ett annat brott som begåtts före överförandet, än det brott för vilket han eller hon överförts, tillämpas 6 kap. 8 § lagen
(2003:1156) om överlämnande från Sverige enligt en europeisk arresteringsorder, om inte annat följer av denna lag.<p><a name="K2P13S2"></a></p>

Tingsrätten ska meddela beslut senast trettio dagar efter det att framställningen tagits emot.<p><a name="K2P13S3"></a></p>

Första och andra styckena tillämpas även om en framställning om tillstånd görs efter det att en dom har sänts över för erkännande och verkställighet enligt 6 § men innan den andra staten har beslutat i frågan.<p><a name="K2P13S4"></a></p><h4 name="Översändande av en dom till följd av en europeisk eller nordisk arresteringsorder"><a name="Översändande av en dom till följd av en europeisk eller nordisk arresteringsorder">Översändande av en dom till följd av en europeisk eller nordisk arresteringsorder</a></h4><p><a name="K2P13S5"></a></p><a class="paragraf" name="K2P14"><b>14 §</b></a>   Bestämmelserna i 6 och 9-12 §§ ska tillämpas om en person  har överlämnats till Sverige för lagföring enligt rådets  rambeslut 2002/584/RIF av den 13 juni 2002 om en europeisk  arresteringsorder och överlämnande mellan medlemsstaterna, och  överlämnandet har ägt rum på villkor att den som överlämnas  återförs till den andra medlemsstaten för att där verkställa  en frihetsberövande påföljd som har dömts ut i Sverige med  anledning av överlämnandet. <p><a name="K2P14S2"></a></p>

Om en ansökan om överlämnande till Sverige för verkställighet  av en frihetsberövande påföljd enligt rådets rambeslut 
2002/584/RIF har avslagits på den grunden att den andra  medlemsstaten övertar verkställigheten av påföljden, tillämpas 
6 och 9 §§ samt 10 § tredje stycket. <p><a name="K2P14S3"></a></p>

Bestämmelserna i första och andra styckena gäller även i  förhållande till Danmark, Finland, Island och Norge när  konventionen av den 15 december 2005 om överlämnande mellan de  nordiska staterna på grund av brott ska tillämpas och om<br />
   - överlämnandet har ägt rum på villkor att den som överlämnas  återförs till den andra staten för att där verkställa en  frihetsberövande påföljd som har dömts ut i Sverige med  anledning av överlämnandet, eller om överlämnandet har  avslagits på den grunden att den andra staten övertar  verkställigheten av påföljden, och <br />
   - den påföljd som avses inte omfattas av lagen (1963:193) om  samarbete med Danmark, Finland, Island och Norge angående  verkställighet av straff m.m. <i>Lag (2024:46)</i>.<p><a name="K2P14S4"></a></p><br /><h3 name="K3"><a name="K3">3 kap. Erkännande och verkställighet av en utländsk dom på frihetsberövande påföljd i Sverige
</a></h3><p><a name="K2P14S2"></a></p><h4 name="Skyldighet att erkänna och verkställa en utländsk dom"><a name="Skyldighet att erkänna och verkställa en utländsk dom">Skyldighet att erkänna och verkställa en utländsk dom</a></h4><p><a name="K2P14S3"></a></p><a class="paragraf" name="K3P1"><b>1 §</b></a>   En utländsk dom på frihetsberövande påföljd som sänds över från en annan medlemsstat ska erkännas och verkställas i Sverige om förutsättningarna i 2 och 3 §§ är uppfyllda och inte annat följer av denna lag.<p><a name="K3P1S2"></a></p><h4 name="Förutsättningar för att ta emot en utländsk dom"><a name="Förutsättningar för att ta emot en utländsk dom">Förutsättningar för att ta emot en utländsk dom</a></h4><p><a name="K3P1S3"></a></p><h4 name="Anknytning till Sverige"><a name="Anknytning till Sverige">Anknytning till Sverige</a></h4><p><a name="K3P1S4"></a></p><a class="paragraf" name="K3P2"><b>2 §</b></a>   För att en dom ska få erkännas och verkställas här krävs att den dömde befinner sig i den andra staten eller i Sverige och<br />
   1. är svensk medborgare och bosatt i Sverige,<br />
   2. är svensk medborgare och kan till följd av domen komma att avvisas eller utvisas hit efter verkställigheten av påföljden,<br />
   3. är bosatt och har vistats lagligt utan avbrott under minst fem år i Sverige och det bedöms att han eller hon kommer att få behålla sin uppehållsrätt eller sitt permanenta uppehållstillstånd, eller<br />
   4. Kriminalvården har medgett att domen sänds över till Sverige.<p><a name="K3P2S2"></a></p>

Vad som sägs i första stycket 3 gäller endast om den andra medlemsstaten har anmält att ett medgivande från den staten till att sända över en dom inte krävs i motsvarande fall.<p><a name="K3P2S3"></a></p>

Kriminalvården ska lämna ett medgivande enligt första stycket 4 om den dömdes sociala återanpassning underlättas av ett överförande av verkställigheten till Sverige och det i övrigt framstår som lämpligt.<p><a name="K3P2S4"></a></p><h4 name="Den dömdes samtycke"><a name="Den dömdes samtycke">Den dömdes samtycke</a></h4><p><a name="K3P2S5"></a></p><a class="paragraf" name="K3P3"><b>3 §</b></a>   För att en dom ska få erkännas och verkställas här krävs även att den dömde har samtyckt till att domen sänds över till Sverige.<p><a name="K3P3S2"></a></p>

Samtycke enligt första stycket krävs dock inte om den dömde<br />
   1. är svensk medborgare och bosatt i Sverige,<br />
   2. kan till följd av domen komma att avvisas eller utvisas till Sverige efter verkställigheten av påföljden, eller<br />
   3. har flytt eller på annat sätt återvänt till Sverige på grund av det straffrättsliga förfarandet mot honom eller henne i den andra staten eller efter det att domen meddelades.<p><a name="K3P3S3"></a></p><h4 name="Hinder mot erkännande och verkställighet"><a name="Hinder mot erkännande och verkställighet">Hinder mot erkännande och verkställighet</a></h4><p><a name="K3P3S4"></a></p><a class="paragraf" name="K3P4"><b>4 §</b></a>   En utländsk dom på frihetsberövande påföljd får inte  erkännas och verkställas i Sverige<br />
   1. om mindre än sex månader av påföljden återstår att avtjäna  när domen tas emot av Kriminalvården,<br />
   2. om den gärning som påföljden avser inte motsvarar brott  enligt svensk lag och det inte är fråga om en sådan gärning  som finns angiven i bilagan till denna lag och för vilken det  i den andra statens lagstiftning är föreskrivet en  frihetsberövande påföljd i tre år eller mer,<br />
   3. om den gärning som påföljden avser helt eller delvis har  begåtts i Sverige och inte motsvarar brott enligt svensk lag,<br />
   4. om det för samma gärning som påföljden avser har meddelats  en dom i Sverige eller i en annan stat och domen fått laga  kraft och påföljden vid en fällande dom har avtjänats, är  under verkställighet eller inte längre kan verkställas enligt  lagen i den stat som meddelat domen,<br />
   5. om den dömde vid tidpunkten för brottet inte fyllt femton  år,<br />
   6. om verkställighet i Sverige inte skulle vara förenlig med  bestämmelser om immunitet,<br />
   7. om domen har meddelats efter en förhandling där den dömde  inte var personligen närvarande och det inte har bekräftats i  intyget som avses i 6 § att något av rambeslutets villkor i  artikel 9.1 i är uppfyllt,<br />
   8. om påföljden omfattar en åtgärd som innebär psykiatrisk  vård eller hälso- och sjukvård eller annan frihetsberövande  åtgärd som inte kan verkställas här, eller<br />
   9. om den andra staten inte har lämnat Sverige tillstånd till  att åtala, döma eller på annat sätt beröva den dömde friheten  för annan gärning än den som avses i domen och som begicks  före översändandet av domen. <i>Lag (2025:163)</i>.<p><a name="K3P4S2"></a></p><a class="paragraf" name="K3P5"><b>5 §</b></a>   Om det med hänsyn till den dömdes personliga förhållanden och omständigheterna i övrigt finns särskilda skäl, får en utländsk dom på frihetsberövande påföljd, trots hinder enligt 4 §, erkännas och verkställas i Sverige.<p><a name="K3P5S2"></a></p><h4 name="Hur förfarandet inleds"><a name="Hur förfarandet inleds">Hur förfarandet inleds</a></h4><p><a name="K3P5S3"></a></p><h4 name="Översändandet av domen och intyget"><a name="Översändandet av domen och intyget">Översändandet av domen och intyget</a></h4><p><a name="K3P5S4"></a></p><a class="paragraf" name="K3P6"><b>6 §</b></a>   En utländsk dom som sänds över för erkännande och verkställighet ska sändas skriftligen till Kriminalvården.<br />
Domen ska åtföljas av ett intyg som är upprättat i enlighet med bilaga I till rambeslutet.<p><a name="K3P6S2"></a></p>

Domen och intyget ska sändas över genom post, bud eller telefax eller, efter överenskommelse i det enskilda fallet, på annat sätt.<p><a name="K3P6S3"></a></p>

Intyget ska vara skrivet på svenska, danska, norska eller engelska eller åtföljas av en översättning till något av dessa språk.<p><a name="K3P6S4"></a></p><h4 name="Brister i intyget och avsaknad av domen"><a name="Brister i intyget och avsaknad av domen">Brister i intyget och avsaknad av domen</a></h4><p><a name="K3P6S5"></a></p><a class="paragraf" name="K3P7"><b>7 §</b></a>   Om intyget saknas eller till form eller innehåll är så bristfälligt att det inte utan väsentlig olägenhet kan läggas till grund för prövning av frågan om erkännande och verkställighet, ska Kriminalvården ge den behöriga myndigheten i den andra staten möjlighet att inom viss tid komma in med komplettering. Detsamma gäller om den utländska domen saknas.<p><a name="K3P7S2"></a></p>

Om de brister som anges i första stycket kvarstår efter den tid som angetts, får beslut fattas om att inte erkänna och verkställa den utländska domen.<p><a name="K3P7S3"></a></p><h4 name="Beslut om erkännande och verkställighet"><a name="Beslut om erkännande och verkställighet">Beslut om erkännande och verkställighet</a></h4><p><a name="K3P7S4"></a></p><h4 name="Beslutande myndighet"><a name="Beslutande myndighet">Beslutande myndighet</a></h4><p><a name="K3P7S5"></a></p><a class="paragraf" name="K3P8"><b>8 §</b></a>   Kriminalvården prövar om en utländsk dom på frihetsberövande påföljd ska erkännas och verkställas i Sverige enligt denna lag.<p><a name="K3P8S2"></a></p><h4 name="Verkställbarhetsförklaring"><a name="Verkställbarhetsförklaring">Verkställbarhetsförklaring</a></h4><p><a name="K3P8S3"></a></p><a class="paragraf" name="K3P9"><b>9 §</b></a>   Om den utländska domen på frihetsberövande påföljd är verkställbar i Sverige, ska Kriminalvården besluta om att verkställighet kan ske (verkställbarhetsförklaring).<p><a name="K3P9S2"></a></p>

Av verkställbarhetsförklaringen ska det framgå<br />
   1. vilken påföljd som ska verkställas i Sverige och dess längd samt, i förekommande fall, om anpassning har skett med stöd av 12 § första stycket 1, eller<br />
   2. om domen enligt 12 § första stycket 2 ska överlämnas för att en ny påföljd ska bestämmas.<p><a name="K3P9S3"></a></p><h4 name="Tidsfrister"><a name="Tidsfrister">Tidsfrister</a></h4><p><a name="K3P9S4"></a></p><a class="paragraf" name="K3P10"><b>10 §</b></a>   Ett beslut om erkännande och verkställighet ska meddelas senast inom trettio dagar efter det att Kriminalvården enligt 6 § tagit emot den utländska domen. Om Kriminalvården har begärt in komplettering enligt 7 § eller om domen ska översättas, ska fristen på trettio dagar börja löpa efter det att kompletteringen eller översättningen kommit in till myndigheten.<p><a name="K3P10S2"></a></p>

Kriminalvården får, om det finns särskilda skäl, meddela sitt beslut vid en senare tidpunkt än vad som anges i första stycket.<p><a name="K3P10S3"></a></p><h4 name="Delvis erkännande och verkställighet"><a name="Delvis erkännande och verkställighet">Delvis erkännande och verkställighet</a></h4><p><a name="K3P10S4"></a></p><a class="paragraf" name="K3P11"><b>11 §</b></a>   Om den utländska domen på frihetsberövande påföljd avser flera brott och hinder mot erkännande och verkställighet enligt 4 § finns avseende något eller några av brotten, får den utländska domen delvis erkännas och verkställas i Sverige när det gäller resterande brott. Detta gäller endast om det framgår av domen eller på annat sätt vilken del av påföljden som avser detta eller dessa resterande brott.<p><a name="K3P11S2"></a></p><h4 name="Anpassning av påföljden"><a name="Anpassning av påföljden">Anpassning av påföljden</a></h4><p><a name="K3P11S3"></a></p><h4 name="När anpassning kan ske"><a name="När anpassning kan ske">När anpassning kan ske</a></h4><p><a name="K3P11S4"></a></p><a class="paragraf" name="K3P12"><b>12 §</b></a>   Om den frihetsberövande påföljden i den utländska domen behöver anpassas för att kunna verkställas i Sverige, ska Kriminalvården<br />
   1. besluta i fråga om påföljdens art eller längd, eller<br />
   2. överlämna åt Åklagarmyndigheten att göra en ansökan hos tingsrätten om att en ny påföljd ska bestämmas.<p><a name="K3P12S2"></a></p>

Beslut enligt första stycket 1 får meddelas endast om anpassningen av påföljden är av enklare slag.<p><a name="K3P12S3"></a></p>

En utländsk dom på frihetsberövande påföljd får, med hänsyn till dess art, endast anpassas till fängelse, överlämnande till rättspsykiatrisk vård eller sluten ungdomsvård.<p><a name="K3P12S4"></a></p>

En frihetsberövande påföljd som har anpassats enligt första stycket får inte bli strängare än den ursprungliga frihetsberövande påföljden.<p><a name="K3P12S5"></a></p><h4 name="Påföljdens längd"><a name="Påföljdens längd">Påföljdens längd</a></h4><p><a name="K3P12S6"></a></p><a class="paragraf" name="K3P13"><b>13 §</b></a>   Beslut enligt 12 § första stycket 1 om påföljdens längd ska meddelas om påföljden är begränsad i tiden och<br />
   1. ska verkställas i Sverige som fängelse och dess längd överstiger arton år, eller<br />
   2. ska verkställas i Sverige som sluten ungdomsvård och dess längd överstiger fyra år.<p><a name="K3P13S2"></a></p>

I fall som avses i första stycket 1 ska påföljdens längd bestämmas till arton år. I fall som avses i första stycket 2 ska påföljdens längd bestämmas till fyra år.<p><a name="K3P13S3"></a></p><h4 name="Bestämmande av ny påföljd"><a name="Bestämmande av ny påföljd">Bestämmande av ny påföljd</a></h4><p><a name="K3P13S4"></a></p><a class="paragraf" name="K3P14"><b>14 §</b></a>   I fall som avses i 12 § första stycket 2 ska rätten bestämma en ny påföljd som så nära som möjligt motsvarar den utländska påföljden, avseende såväl dess art som dess längd.<br />
Rätten får döma till lindrigare straff än som är föreskrivet för brottet eller brotten. Vid bestämmandet av en ny påföljd ska rätten inte pröva om den dömde har begått den aktuella gärningen.<p><a name="K3P14S2"></a></p>

För rättens handläggning tillämpas rättegångsbalkens bestämmelser om rättegången i brottmål, om inte annat följer av denna lag. Rättens avgörande av saken sker genom dom.<p><a name="K3P14S3"></a></p><h4 name="Tvångsmedel"><a name="Tvångsmedel">Tvångsmedel</a></h4><p><a name="K3P14S4"></a></p><a class="paragraf" name="K3P15"><b>15 §</b></a>   En dömd person får på begäran av en behörig myndighet i den andra staten anhållas av åklagare om det finns risk att han eller hon avviker eller på annat sätt undandrar sig verkställighet i Sverige enligt denna lag.<p><a name="K3P15S2"></a></p>

Den som inte har fyllt femton år får inte anhållas. Den som inte har fyllt arton år får anhållas endast om det finns synnerliga skäl.<p><a name="K3P15S3"></a></p>

Om det finns skäl för anhållande enligt första stycket men det är tillräckligt att den dömde meddelas reseförbud eller att det beslutas om anmälningsskyldighet, ska en sådan åtgärd beslutas i stället för anhållande. I fall som avses i 24 kap.
4 § rättegångsbalken ska övervakning ersätta ett anhållande.<p><a name="K3P15S4"></a></p><a class="paragraf" name="K3P16"><b>16 §</b></a>   När den dömde har gripits, anhållits, meddelats reseförbud eller föreskrivits anmälningsskyldighet tillämpas de regler som gäller vid motsvarande åtgärd enligt rättegångsbalken, om inte annat följer av denna lag. Vad som sägs i rättegångsbalken om offentlig försvarare ska tillämpas i fråga om offentligt biträde.<p><a name="K3P16S2"></a></p>

För de tvångsmedel som anges i första stycket och för rättens beslut om häktning, gäller de förutsättningar som anges i 15
§. Vad som sägs i rättegångsbalken om tid för väckande av åtal ska inte tillämpas.<p><a name="K3P16S3"></a></p><a class="paragraf" name="K3P17"><b>17 §</b></a>   Beslut enligt 15 § får meddelas även efter det att domen sänts över enligt 6 § eller efter Kriminalvårdens beslut enligt 9 §.<p><a name="K3P17S2"></a></p>

Beslut om tvångsmedel gäller till dess den utländska påföljden börjat verkställas i Sverige, om beslutet inte upphävs dessförinnan.<p><a name="K3P17S3"></a></p><a class="paragraf" name="K3P18"><b>18 §</b></a>   Åklagare eller rätten ska upphäva ett beslut om tvångsmedel om inte den utländska domen tagits emot av Kriminalvården inom fyrtio dagar från det att den dömde anhölls eller häktades eller någon annan åtgärd enligt 15 §
beslutades.<p><a name="K3P18S2"></a></p>

Åklagaren eller rätten ska också upphäva ett beslut om anhållande eller häktning om ett fortsatt frihetsberövande skulle vara oskäligt med hänsyn till den tid som frihetsberövandet pågått och den påföljd som utdömts.<p><a name="K3P18S3"></a></p><a class="paragraf" name="K3P19"><b>19 §</b></a>   Vid bestämmande av ny frihetsberövande påföljd enligt 
12 § första stycket 2 får 24 och 25 kap. rättegångsbalken  tillämpas.<p><a name="K3P19S2"></a></p>

Den som inte har fyllt femton år får inte anhållas. Den som inte har fyllt arton år får anhållas endast om det finns synnerliga skäl.<p><a name="K3P19S3"></a></p><h4 name="Transport av den dömde"><a name="Transport av den dömde">Transport av den dömde</a></h4><p><a name="K3P19S4"></a></p><a class="paragraf" name="K3P20"><b>20 §</b></a>   Kriminalvården ska ansvara för transporten av den dömde  i Sverige. Vid en sådan transport tillämpas följande  bestämmelser i häkteslagen (2010:611):<br />
   - 4 kap. 4 § om kroppsvisitation,<br />
   - 4 kap. 10 § första stycket om användning av fängsel, och <br />
   - 8 kap. 2 a § om möjligheten att i vissa fall begära hjälp  av Polismyndigheten. <i>Lag (2017:127)</i>.<p><a name="K3P20S2"></a></p><h4 name="Verkställigheten i Sverige"><a name="Verkställigheten i Sverige">Verkställigheten i Sverige</a></h4><p><a name="K3P20S3"></a></p><h4 name="Tillämpliga regler"><a name="Tillämpliga regler">Tillämpliga regler</a></h4><p><a name="K3P20S4"></a></p><a class="paragraf" name="K3P21"><b>21 §</b></a>   Verkställighet i Sverige ska ske enligt vad som  gäller vid verkställighet av fängelse, sluten ungdomsvård  eller överlämnande till rättspsykiatrisk vård, om inte annat  följer av denna lag.<p><a name="K3P21S2"></a></p>

Verkställighet får ske även om påföljden är strängare än vad  som enligt svensk lag hade kunnat följa på brottet eller  brotten. <i>Lag (2018:1261)</i>.<p><a name="K3P21S3"></a></p><h4 name="Villkorlig frigivning"><a name="Villkorlig frigivning">Villkorlig frigivning</a></h4><p><a name="K3P21S4"></a></p><a class="paragraf" name="K3P22"><b>22 §</b></a>   Har upphävts genom <i>lag (2018:1261)</i>.<p><a name="K3P22S2"></a></p><h4 name="Upphävande av verkställbarhetsförklaring"><a name="Upphävande av verkställbarhetsförklaring">Upphävande av verkställbarhetsförklaring</a></h4><p><a name="K3P22S3"></a></p><a class="paragraf" name="K3P23"><b>23 §</b></a>   En verkställbarhetsförklaring ska upphävas<br />
   1. om den andra staten har återkallat domen och intyget och verkställigheten ännu inte har påbörjats i Sverige,<br />
   2. om den andra staten har meddelat den dömde nåd eller amnesti eller annat beslut som enligt lagen i den staten medför att påföljden inte längre får verkställas,<br />
   3. om den dömde har avvikit från verkställigheten och Kriminalvården har underrättat behörig myndighet i den andra staten, eller<br />
   4. om en ny påföljd enligt 14 § inte har kunnat bestämmas.<p><a name="K3P23S2"></a></p>

Beslut om upphävande av en verkställbarhetsförklaring enligt första stycket 1-3 meddelas av Kriminalvården. I fall som avses i första stycket 4 beslutar rätten om upphävande. Om verkställbarhetsförklaringen har upphävts enligt första stycket 2 eller 3, ska en påbörjad verkställighet upphöra.<p><a name="K3P23S3"></a></p><h4 name="Specialitetsprincipen"><a name="Specialitetsprincipen">Specialitetsprincipen</a></h4><p><a name="K3P23S4"></a></p><a class="paragraf" name="K3P24"><b>24 §</b></a>   En dömd person som överförts till Sverige enligt denna lag får inte här åtalas, dömas eller på annat sätt berövas sin frihet för något annat brott som begicks före överförandet än det brott för vilket han eller hon överförts.<p><a name="K3P24S2"></a></p>

Första stycket gäller inte om<br />
   1. den dömde efter det han eller hon blivit frigiven haft möjlighet att lämna Sverige, men inte gjort det inom fyrtiofem dagar eller återvänt hit efter att först ha lämnat Sverige,<br />
   2. brottet eller brotten inte kan leda till fängelse eller annan frihetsberövande påföljd,<br />
   3. den dömde har samtyckt till översändandet av domen,<br />
   4. den dömde efter överförandet uttryckligen har avstått från det skydd som avses i första stycket med avseende på specifika brott som begåtts före överförandet, eller<br />
   5. den andra staten har lämnat sitt tillstånd till åtgärden.<br />
Överförande av verkställighet till Sverige till följd av en europeisk eller nordisk arresteringsorder<p><a name="K3P24S3"></a></p><a class="paragraf" name="K3P25"><b>25 §</b></a>   I 7 kap. lagen (2003:1156) om överlämnande från Sverige enligt en europeisk arresteringsorder och 6 kap. lagen
(2011:1165) om överlämnande från Sverige enligt en nordisk arresteringsorder finns bestämmelser om överförande av verkställighet till Sverige till följd av en begäran om överlämnande enligt en europeisk eller nordisk arresteringsorder.<p><a name="K3P25S2"></a></p><br /><h3 name="K4"><a name="K4">4 kap. Övriga bestämmelser
</a></h3><p><a name="K3P25S2"></a></p><h4 name="Offentligt biträde"><a name="Offentligt biträde">Offentligt biträde</a></h4><p><a name="K3P25S3"></a></p><a class="paragraf" name="K4P1"><b>1 §</b></a>   Offentligt biträde ska i ett ärende enligt denna lag förordnas för den dömde, om det inte kan antas att behov av biträde saknas.<p><a name="K4P1S2"></a></p>

Bestämmelser om överklagande av beslut om offentligt biträde finns i lagen (1996:1620) om offentligt biträde.<p><a name="K4P1S3"></a></p><h4 name="Överklagande"><a name="Överklagande">Överklagande</a></h4><p><a name="K4P1S4"></a></p><a class="paragraf" name="K4P2"><b>2 §</b></a>   Kriminalvårdens beslut får överklagas om myndigheten<br />
   1. prövat om en dom på frihetsberövande påföljd ska sändas  över till en annan medlemsstat för erkännande och  verkställighet enligt 2 kap. 4 §, om inte något annat framgår  av andra stycket,<br />
   2. beslutat enligt 2 kap. 8 § att upphäva ett beslut om att  sända över en dom till en annan medlemsstat för erkännande och  verkställighet enligt 2 kap. 4 §,<br />
   3. prövat om medgivande till att en dom på frihetsberövande  påföljd sänds över till Sverige enligt 3 kap. 2 § tredje  stycket ska lämnas, eller<br />
   4. prövat om verkställbarhetsförklaring ska meddelas enligt 
3 kap. 9 §.<p><a name="K4P2S2"></a></p>

Kriminalvårdens beslut enligt 2 kap. 4 § om att en dom ska  sändas över till en annan medlemsstat får inte överklagas om  den dömde har samtyckt till att domen sänds över.<br /><i>Lag (2020:384)</i>.<p><a name="K4P2S3"></a></p><a class="paragraf" name="K4P2a"><b>2 a §</b></a>   Ett överklagande enligt 2 § första stycket ska göras  till den tingsrätt inom vars domkrets den  kriminalvårdsanstalt, det häkte, det ungdomshem eller den  vårdinrättning finns där den dömde var inskriven när det  första beslutet fattades i ett ärende enligt denna lag.<p><a name="K4P2aS2"></a></p>

Om det inte finns någon behörig domstol enligt första stycket,  ska ett överklagande göras till den tingsrätt inom vars  domkrets den dömde har sin hemvist. Med den dömdes hemvist  förstås den ort där den dömde är folkbokförd.<p><a name="K4P2aS3"></a></p>

Om det inte finns någon behörig domstol enligt första eller  andra stycket, ska ett överklagande göras till Stockholms  tingsrätt. <i>Lag (2020:384)</i>.<p><a name="K4P2aS4"></a></p><a class="paragraf" name="K4P2b"><b>2 b §</b></a>   Den dömde får förklara att han eller hon avstår från att  överklaga Kriminalvårdens beslut enligt 2 kap. 4 § om att en  dom ska sändas över till en annan medlemsstat eller från att  fullfölja ett överklagande av ett sådant beslut. I fråga om en  sådan förklaring tillämpas 11 § andra stycket, 12 och 13 §§  strafftidslagen (2018:1251). <i>Lag (2020:384)</i>.<p><a name="K4P2bS2"></a></p><a class="paragraf" name="K4P3"><b>3 §</b></a>   Vid handläggningen i domstol tillämpas lagen (1996:242) om  domstolsärenden, om inte annat följer av denna lag.  Handläggningen ska ske skyndsamt.<p><a name="K4P3S2"></a></p>

Om rätten överväger att upphäva den verkställbarhetsförklaring  som Kriminalvården meddelat enligt 3 kap. 9 §, ska myndigheten  ges tillfälle att yttra sig. <i>Lag (2020:384)</i>.<p><a name="K4P3S3"></a></p><h4 name="Behörig tingsrätt"><a name="Behörig tingsrätt">Behörig tingsrätt</a></h4><p><a name="K4P3S4"></a></p><a class="paragraf" name="K4P4"><b>4 §</b></a>   Bestämmelserna i 2 a § om behörig tingsrätt tillämpas även  när en ansökan görs om tillstånd enligt 2 kap. 13 § eller när  en ny påföljd ska bestämmas enligt 3 kap. 12 § första stycket 
2. <i>Lag (2020:384)</i>.<p><a name="K4P4S2"></a></p><h4 name="Åtalsförbud"><a name="Åtalsförbud">Åtalsförbud</a></h4><p><a name="K4P4S3"></a></p><a class="paragraf" name="K4P5"><b>5 §</b></a>   Om en utländsk dom på frihetsberövande påföljd ska verkställas i Sverige enligt denna lag, får åtal för den gärning som påföljden avser inte väckas här i landet.<p><a name="K4P5S2"></a></p><h4 name="Tillstånd till transport genom Sverige"><a name="Tillstånd till transport genom Sverige">Tillstånd till transport genom Sverige</a></h4><p><a name="K4P5S3"></a></p><a class="paragraf" name="K4P6"><b>6 §</b></a>   Begärs tillstånd till transport genom Sverige av en dömd person som enligt rambeslutet ska överföras från en medlemsstat inom Europeiska unionen till en annan medlemsstat för verkställighet av en påföljd där, ska Polismyndigheten genast bevilja sådant tillstånd och ange under vilka villkor transporten får ske.<p><a name="K4P6S2"></a></p>

Om ett sådant tillstånd har beviljats får Polismyndigheten ta den som överförs i förvar, dock längst under 48 timmar, om det är nödvändigt för att transporten ska kunna genomföras.<p><a name="K4P6S3"></a></p>

Om en oplanerad mellanlandning sker, ska tillstånd till transport begäras. Polismyndigheten får, i avvaktan på en begäran och fram till dess myndigheten prövat en sådan begäran, ta den som överförs i förvar. Om tillstånd till transport inte begärs inom sjuttiotvå timmar från landningen, ska personen omedelbart friges. Beviljas tillstånd gäller andra stycket.<p><a name="K4P6S4"></a></p><br /><h3 name="overgang"><a name="overgang">Övergångsbestämmelser</a></h3>
2015:96<br />
   1. Denna lag träder i kraft den 1 april 2015.<br />
   2. Lagen tillämpas inte vid handläggningen av ett ärende om överförande av en frihetsberövande påföljd enligt lagen
(1972:260) om internationellt samarbete rörande verkställighet av brottmålsdom, om ärendet har inletts före ikraftträdandet.<br />
   3. Lagen tillämpas inte vid handläggningen av ett ärende i förhållande till en medlemsstat inom Europeiska unionen som när ärendet inleds inte har genomfört rådets rambeslut 2008/909/RIF av den 27 november 2008 om tilllämpning av principen om ömsesidigt erkännande på brottmålsdomar avseende fängelse eller andra frihetsberövande åtgärder i syfte att verkställa dessa inom Europeiska unionen.<br />
   4. Lagen tillämpas inte i förhållande till en medlemsstat inom Europeiska unionen som avgett en förklaring enligt artikel 28.2 i rambeslut 2008/909/RIF av den 27 november 2008 om tillämpning av principen om ömsesidigt erkännande på brottmålsdomar avseende fängelse eller andra frihetsberövande åtgärder i syfte att verkställa dessa inom Europeiska unionen om att i förhållande till en dom som fått laga kraft före ett visst datum ska rambeslutet inte tillämpas.<p><a name="K4P6S2"></a></p>

2018:1261<br />
   1. Denna lag träder i kraft den 1 april 2019.<br />
   2. Den upphävda bestämmelsen i 3 kap. 22 § gäller dock  fortfarande för den som före ikraftträdandet meddelats ett  strafftidsbeslut enligt lagen (1974:202) om beräkning av  strafftid m.m.<p><a name="K4P6S3"></a></p>

2020:384<br />
   1. Denna lag träder i kraft den 1 juli 2020.<br />
   2. Har ett beslut om att en dom ska sändas över till en annan  medlemsstat meddelats av Kriminalvården före ikraftträdandet,  gäller äldre bestämmelser.<p><a name="K4P6S4"></a></p>

2022:1459<br />
   1. Denna lag träder i kraft den 1 december 2022.<br />
   2. Äldre föreskrifter gäller fortfarande för beslut om att  sända över en dom till en annan medlemsstat som har meddelats  av Kriminalvården före ikraftträdandet.<p><a name="K4P6S5"></a></p>

2024:46<br />
   1. Denna lag träder i kraft den 1 mars 2024.<br />
   2. Äldre bestämmelser gäller för ärenden som har inletts före  ikraftträdandet.<p><a name="K4P6S6"></a></p><h4 name="Bilaga"><a name="Bilaga">Bilaga</a></h4><p><a name="K4P6S7"></a></p>

Gärningar som avses i 3 kap. 4 § första stycket 2 i lagen.<br />
   1.  Deltagande i en kriminell organisation<br />
   2.  Terrorism<br />
   3.  Människohandel<br />
   4.  Sexuellt utnyttjande av barn samt barnpornografi<br />
   5.  Olaglig handel med narkotika och psykotropa ämnen<br />
   6.  Olaglig handel med vapen, ammunition och sprängämnen<br />
   7.  Korruption<br />
   8.  Bedrägeri, inbegripet bedrägeri som riktar sig mot Europeiska gemenskapernas ekonomiska intressen enligt konventionen av den 26 juli 1995 om skydd av Europeiska gemenskapernas finansiella intressen<br />
   9.  Tvätt av vinning av brott<br />
   10. Penningförfalskning, inklusive förfalskning av euron<br />
   11. IT-brottslighet<br />
   12. Miljöbrott, inbegripet olaglig handel med hotade djurarter och hotade växtarter och växtsorter<br />
   13. Hjälp till olovlig inresa och olovlig vistelse<br />
   14. Mord och grov misshandel<br />
   15. Olaglig handel med mänskliga organ och vävnader<br />
   16. Människorov, olaga frihetsberövande och tagande av gisslan<br />
   17. Rasism och främlingsfientlighet<br />
   18. Organiserad stöld eller väpnat rån<br />
   19. Olaglig handel med kulturföremål, inbegripet antikviteter och konstverk<br />
   20. Svindleri<br />
   21. Beskyddarverksamhet och utpressning<br />
   22. Förfalskning och piratkopiering<br />
   23. Förfalskning av administrativa dokument och handel med sådana förfalskningar<br />
   24. Förfalskning av betalningsmedel<br />
   25. Olaglig handel med hormonpreparat och andra tillväxtsubstanser<br />
   26. Olaglig handel med nukleära och radioaktiva ämnen<br />
   27. Handel med stulna fordon<br />
   28. Våldtäkt<br />
   29. Mordbrand<br />
   30. Brott som omfattas av den internationella brottmålsdomstolens behörighet<br />
   31. Kapning av flygplan eller fartyg<br />
   32. Sabotage</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>