<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2016:10) om förvaltning av fonden för inre säkerhet - SFS sfs-2016-10</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2016:10) om förvaltning av fonden för inre säkerhet</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2016:10</span> •
                <span><strong>Utfärdad:</strong> 2016-01-21</span>
            </div>
        </header>

        <main class="law-content">
            <h2>Förordning (2016:10) om förvaltning av fonden för inre säkerhet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:10<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
2016-01-21 <br />  


<b>Ändrad</b>:   
t.o.m. SFS 2018:893<br />  

<b>Upphävd</b>: 
2021-11-01<br />

<b>Författningen har upphävts genom</b>: 
SFS 2021:846<br />


<b>Ändringsregister</b>:   
<a href="http://rkrattsbaser.gov.se/sfsr?bet=2016:10">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:10">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning gäller förvaltningen av fonden för inre  säkerhet för att genomföra det nationella programmet för  perioden 2014-2020 inom målet att säkerställa en hög  säkerhetsnivå inom ett område med frihet, säkerhet och  rättvisa enligt artikel 67.3 i fördraget om Europeiska  unionens funktionssätt. Förordningen innehåller bestämmelser  som kompletterar<br />
   1. Europaparlamentets och rådets förordning (EU, Euroatom) nr 
966/2012 av den 25 oktober 2012 om finansiella regler för  unionens allmänna budget och om upphävande av rådets  förordning (EG, Euroatom) nr 1605/2002,<br />
   2. Europaparlamentets och rådets förordning (EU) nr 514/2014  av den 16 april 2014 om allmänna bestämmelser för asyl-,  migrations- och integrationsfonden och om ett instrument för  ekonomiskt stöd till polissamarbete, förebyggande och  bekämpande av brottslighet samt krishantering,<br />
   3. Europaparlamentets och rådets förordning (EU) nr 513/2014  av den 16 april 2014 om inrättande, som en del av fonden för  inre säkerhet, av ett instrument för ekonomiskt stöd till  polissamarbete, förebyggande och bekämpande av brottslighet  samt krishantering och om upphävande av rådets beslut 
2007/125/RIF, och<br />
   4. Europaparlamentets och rådets förordning (EU) nr 515/2014  av den 16 april 2014 om inrättande, som en del av fonden för  inre säkerhet, av ett instrument för ekonomiskt stöd för  yttre gränser och visering och om upphävande av beslut nr 
574/2007/EG.<p><a name="P1S2"></a></p><h4 name="Organisation"><a name="Organisation">Organisation</a></h4><p><a name="P1S3"></a></p><a class="paragraf" name="P2"><b>2 §</b></a>   Av 20 § förordningen (2014:1102) med instruktion för  Polismyndigheten framgår att Polismyndigheten är ansvarig  myndighet för att bevilja, förvalta och kontrollera  användningen av medel enligt<br />
   1. Europaparlamentets och rådets förordning (EU) nr 513/2014  av den 16 april 2014 om inrättande, som en del av fonden för  inre säkerhet, av ett instrument för ekonomiskt stöd till  polissamarbete, förebyggande och bekämpande av brottslighet  samt krishantering och om upphävande av rådets beslut 
2007/125/RIF, och<br />
   2. Europaparlamentets och rådets förordning (EU) nr 515/2014  av den 16 april 2014 om inrättande, som en del av fonden för  inre säkerhet, av ett instrument för ekonomiskt stöd för  yttre gränser och visering och om upphävande av beslut nr 
574/2007/EG.<p><a name="P2S2"></a></p><a class="paragraf" name="P3"><b>3 §</b></a>   Polismyndigheten ska upprätta ett partnerskap med  relevanta myndigheter för genomförandet, övervakningen och  utvärderingen av det nationella programmet. Partnerskapet ska  även, om det bedöms lämpligt, inbegripa organisationer i det  civila samhället och internationella organisationer.<p><a name="P3S2"></a></p><a class="paragraf" name="P4"><b>4 §</b></a>   För det nationella programmet ska det finnas en  övervakningskommitté.<p><a name="P4S2"></a></p>

Ordförande i övervakningskommittén utses av regeringen.  Regeringen beslutar om vilka berörda myndigheter och andra  parter som ska vara företrädda i övervakningskommittén. Dessa  ska i sin tur utse sina företrädare i  övervakningskommittén.<p><a name="P4S3"></a></p>

För beslut av övervakningskommittén krävs enhällighet.<p><a name="P4S4"></a></p><a class="paragraf" name="P5"><b>5 §</b></a>   Ekonomistyrningsverket är revisionsmyndighet enligt  artikel 25.1 i Europaparlamentets och rådets förordning (EU)  nr 514/2014 för det nationella programmet.<p><a name="P5S2"></a></p><h4 name="Handläggning av stödärenden"><a name="Handläggning av stödärenden">Handläggning av stödärenden</a></h4><p><a name="P5S3"></a></p><a class="paragraf" name="P6"><b>6 §</b></a>   Frågor om stöd prövas av Polismyndigheten. <p><a name="P6S2"></a></p>

En ansökan om stöd ska ges in till Polismyndigheten. I  ansökan ska sökanden ange hur medfinansiering kommer att  ordnas.<p><a name="P6S3"></a></p><a class="paragraf" name="P7"><b>7 §</b></a>   Polismyndigheten ska kontrollera att ansökan avser stöd  som är förenligt med det nationella programmet och med  tillämpliga unionsrättsliga och nationella bestämmelser.<p><a name="P7S2"></a></p><a class="paragraf" name="P8"><b>8 §</b></a>   Polismyndighetens beslut om beviljande av stöd ska  innehålla uppgifter om vilka föreskrifter som tillämpats och  vilka omständigheter som varit avgörande för utgången samt  ange det förväntande resultatet av projektet. De villkor som  beslutet är förenat med samt projektets budget och  finansieringsplan ska särskilt framgå av beslutet.<p><a name="P8S2"></a></p>

Om det finns flera stödmottagare i ett projekt, ska detta  framgå av beslutet om stöd.<p><a name="P8S3"></a></p><a class="paragraf" name="P9"><b>9 §</b></a>   Polismyndigheten ska i beslutet om beviljande av stöd  ange hur utgifterna för projektet ska redovisas. Det ska  framgå vilket av de alternativ som anges i 11 § första  stycket 6 som gäller för varje utgiftsslag.<p><a name="P9S2"></a></p><a class="paragraf" name="P10"><b>10 §</b></a>   Stöd får betalas ut endast om utgifterna är  stödberättigande enligt<p><a name="P10S2"></a></p>

11-27 §§. I annat fall ska Polismyndigheten besluta att inte  betala ut motsvarande del av stödet.<p><a name="P10S3"></a></p><h4 name="Stödberättigande utgifter"><a name="Stödberättigande utgifter">Stödberättigande utgifter</a></h4><p><a name="P10S4"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="P10S5"></a></p><a class="paragraf" name="P11"><b>11 §</b></a>   Utgifter är stödberättigande om de<br />
   1. har uppkommit för att genomföra projektet,<br />
   2. är skäliga,<br />
   3. har uppkommit under den projektperiod som Polismyndigheten  har fastställt,<br />
   4. är förenliga med unionsrättsliga och nationella  bestämmelser,<br />
   5. uppfyller de villkor som angetts i stödbeslutet, och <br />
   6. antingen kan styrkas av stödmottagaren genom kopior av  fakturor, bokföringsunderlag eller andra handlingar som har  bokförts i enlighet med god redovisningssed eller uppfyller  de krav som gäller för förenklade redovisningsalternativ  enligt artikel 18 i Europaparlamentets och rådets förordning 
(EU) nr 514/2014. <p><a name="P11S2"></a></p>

Av artikel 17.3 a i Europaparlamentets och rådets förordning 
(EU) nr 514/2014 följer att endast utgifter som en  stödmottagare har ådragit sig mellan den 1 januari 2014 och  den 31 december 2022 kan vara stödberättigande.<p><a name="P11S3"></a></p><a class="paragraf" name="P12"><b>12 §</b></a>   Om det finns särskilda skäl, kan en utgift som inte  uppfyller de krav som ställs i 11 § första stycket 4 och 5  ändå vara stödberättigande till viss del. Stödet för utgiften  ska då sättas ned i proportion till avvikelsens art och  allvar. Nedsättningen ska åtminstone motsvara den ekonomiska  förlust för det allmänna som avvikelsen kan bedömas orsaka.<p><a name="P12S2"></a></p>

Vid en bedömning enligt första stycket ska de riktlinjer om  finansiella korrigeringar som Europeiska kommissionen ger ut  tjäna som vägledning. <p><a name="P12S3"></a></p><a class="paragraf" name="P13"><b>13 §</b></a>   Projekt ska bedrivas på ett kostnadseffektivt sätt.  Utgifter som med hänsyn till omständigheterna framstår som  oskäliga är helt eller delvis inte stödberättigande.<p><a name="P13S2"></a></p>

En stödmottagare som inte tillämpar lagen (2016:1145) om  offentlig upphandling ska vid köp, hyra och leasing följa de  principer som följer av 4 kap. 1 § den lagen.<br />
Förordning (2016:1176).<p><a name="P13S3"></a></p><a class="paragraf" name="P14"><b>14 §</b></a>   Av artikel 17.6 i Europaparlamentets och rådets  förordning (EU) nr 514/2014 följer att stödet i vissa fall  ska minskas med de intäkter som projektet medför. Intäkter i  eller genom ett projekt ska i de fallen löpande redovisas av  stödmottagaren. <p><a name="P14S2"></a></p><h4 name="Vissa utgifter som inte kan vara stödberättigande"><a name="Vissa utgifter som inte kan vara stödberättigande">Vissa utgifter som inte kan vara stödberättigande</a></h4><p><a name="P14S3"></a></p><a class="paragraf" name="P15"><b>15 §</b></a>   Utöver vad som anges i artikel 19 i Europaparlamentets  och rådets förordning (EU) nr 514/2014 kan följande utgifter  inte vara stödberättigande:<br />
   1. finansiella utgifter,<br />
   2. böter, sanktionsavgifter eller rättegångskostnader, <br />
   3. utgifter för underleverantörskontrakt, om<br />
      a) anlitande av en underleverantör ökar kostnaden för  projektet utan att tillföra något motsvarande värde, eller<br />
      b) utgiften för underleverantören beräknats med en  procentuell andel av totalkostnaden för projektet, och<br />
   4. utgifter för gåvor.<p><a name="P15S2"></a></p><h4 name="Utgifter för personal"><a name="Utgifter för personal">Utgifter för personal</a></h4><p><a name="P15S3"></a></p><a class="paragraf" name="P16"><b>16 §</b></a>   Utgifter för personal ska avse bruttolönekostnader för  personal med följande typ av anställning hos  stödmottagaren:<br />
   1. heltidsanställning,<br />
   2. deltidsanställning med en fast andel av arbetstiden per  månad,<br />
   3. deltidsanställning med ett varierande antal arbetstimmar  per månad, och<br />
   4. timanställning.<p><a name="P16S2"></a></p><a class="paragraf" name="P17"><b>17 §</b></a>   Följande utgifter för personal är stödberättigande:<br />
   1. löner som betalats ut i samband med verksamhet som  stödmottagaren inte skulle utföra om det inte vore för det  berörda projektet, som fastställts i ett anställningsavtal,  arbetsavtal eller anställningsbeslut (nedan kallade  anställningsbevis) eller i lag eller annan författning och  som gäller de arbetsuppgifter som anges i arbetsbeskrivningen  för den berörda arbetstagaren,<br />
   2. andra kostnader som arbetsgivaren haft och betalat och som  är direkt kopplade till löner och förmåner, såsom skatter och  sociala avgifter inklusive pensioner, förutsatt att de<br />
      a) har fastställts i ett anställningsbevis, framgår av lag  eller annan författning eller avser personalvårdande  kostnader av mindre omfattning som inte ska beskattas som  inkomst av tjänst hos den anställde, och<br />
      b) inte kan återkrävas av arbetsgivaren.<p><a name="P17S2"></a></p><a class="paragraf" name="P18"><b>18 §</b></a>   Om personalutgifterna ska ersättas utifrån faktiska  kostnader, ska dessa styrkas genom att lönespecifikationer  ges in.<p><a name="P18S2"></a></p><a class="paragraf" name="P19"><b>19 §</b></a>   Personalutgifter för personer som arbetar deltid med  projektet ska beräknas som<br />
   1. en fast procentsats av bruttopersonalkostnaden, i enlighet  med att en fast andel av arbetstiden ägnas åt projektet, utan  skyldighet att införa ett separat tidsregistreringssystem,  eller<br />
   2. en varierande andel av bruttopersonalkostnaden, i enlighet  med att det antal arbetstimmar som ägnas åt projektet  varierar från månad till månad, baserat på ett  tidsregistreringssystem som täcker 100 procent av den  anställdes arbetstid.<p><a name="P19S2"></a></p><a class="paragraf" name="P20"><b>20 §</b></a>   För deltidsuppgifter enligt 19 § 1 ska arbetsgivaren  utfärda ett intyg för varje anställd och i det ange hur stor  andel av tiden som den anställde ska arbeta med projektet.<p><a name="P20S2"></a></p>

För deltidsuppgifter enligt 19 § 2 ska ersättningen av  personalkostnaderna beräknas på grundval av en timlön som  fastställs <br />
   1. genom att bruttopersonalkostnaden per månad divideras med  det antal arbetstimmar per månad som anges i  anställningsbeviset, eller<br />
   2. genom att den senaste dokumenterade  bruttopersonalkostnaden per år divideras med 1 720 timmar, i  enlighet med artikel 18.7 i Europaparlamentets och rådets  förordning (EU) nr 514/2014.<p><a name="P20S3"></a></p>

Timlönen ska multipliceras med det faktiska antalet timmar  som ägnats åt projektet.<p><a name="P20S4"></a></p><a class="paragraf" name="P21"><b>21 §</b></a>   Personalkostnader för personer som enligt  anställningsbeviset är timanställda ska vara  stödberättigande. Det faktiska antalet timmar som personerna  enligt ett tidsregistreringssystem har arbetat med projektet  ska multipliceras med den timlön som anges i  anställningsbeviset.<p><a name="P21S2"></a></p><a class="paragraf" name="P22"><b>22 §</b></a>   Utgifter för arvodering av personal som inte är anställd  av stödmottagaren är stödberättigande endast om arvodet  fastställts i ett avtal som har godkänts av Polismyndigheten,  eller om arvodet framgår av lag eller annan författning.<p><a name="P22S2"></a></p><h4 name="Utgifter för lokaler, utrustning, materiel och  administration"><a name="Utgifter för lokaler, utrustning, materiel och  administration">Utgifter för lokaler, utrustning, materiel och  administration</a></h4><p><a name="P22S3"></a></p><a class="paragraf" name="P23"><b>23 §</b></a>   Följande utgifter för kontorslokaler, kontorsmateriel  och administration är stödberättigande:<br />
   1. hyra för kontorslokaler,<br />
   2. försäkringsavgifter och skatter för kontorslokaler och för  kontorsutrustning,<br />
   3. bankavgifter för konton och kort,<br />
   4. kontorsmateriel,<br />
   5. ekonomi- och löneadministration,<br />
   6. arkiv,<br />
   7. underhåll, städning och reparationer,<br />
   8. säkerhet,<br />
   9. it-system, <br />
   10. el, gas, värme och vatten, och<br />
   11. kommunikation. <p><a name="P23S2"></a></p><a class="paragraf" name="P24"><b>24 §</b></a>   Utgifter för finansiering av utrustning och materiel som  köps, hyrs eller leasas av stödmottagaren för att genomföra  projektet är stödberättigande.<p><a name="P24S2"></a></p>

Även hyra av externa lokaler för att genomföra projektet är  stödberättigande.<p><a name="P24S3"></a></p>

Om det står klart att den utrustning som köps in kommer att  ha ett värde när projektet avslutas, får Polismyndigheten  besluta att utgiften är stödberättigande endast till viss  del. Om utrustningen säljs i samband med att projektet  avslutas, ska inkomsten räknas av från stödet.<p><a name="P24S4"></a></p><a class="paragraf" name="P25"><b>25 §</b></a>   Utöver 24 § gäller att utgifter för köp av begagnad  utrustning är stödberättigande endast om<br />
   1. inget annat stöd för utrustningen har tagits emot, <br />
   2. utrustningens pris är marknadsmässigt, och <br />
   3. utrustningen har de tekniska egenskaper som behövs för  projektet och uppfyller gällande normer och standarder. <p><a name="P25S2"></a></p><h4 name="Utgifter för resor och logi"><a name="Utgifter för resor och logi">Utgifter för resor och logi</a></h4><p><a name="P25S3"></a></p><a class="paragraf" name="P26"><b>26 §</b></a>   Följande utgifter för resor och logi är  stödberättigande:<br />
   1. resor, såsom biljetter, rese- och bilförsäkring, bränsle,  milersättning, vägtullar och parkeringsavgifter,<br />
   2. måltider som inte täcks av traktamente,<br />
   3. logi,<br />
   4. visum, och <br />
   5. dagtraktamenten.<p><a name="P26S2"></a></p><h4 name="Utgifter för extern sakkunskap och externa tjänster"><a name="Utgifter för extern sakkunskap och externa tjänster">Utgifter för extern sakkunskap och externa tjänster</a></h4><p><a name="P26S3"></a></p><a class="paragraf" name="P27"><b>27 §</b></a>   Utgifter för extern sakkunskap och externa tjänster för  att genomföra projektet är stödberättigande. <p><a name="P27S2"></a></p><h4 name="Upphävande av beslut, återbetalningsskyldighet och  rapportering"><a name="Upphävande av beslut, återbetalningsskyldighet och  rapportering">Upphävande av beslut, återbetalningsskyldighet och  rapportering</a></h4><p><a name="P27S3"></a></p><a class="paragraf" name="P28"><b>28 §</b></a>   Om beslut om stöd har fattats på grund av oriktig,  vilseledande eller ofullständig uppgift från sökanden, eller  om sökanden brutit mot de villkor som gäller för stödet, ska  Polismyndigheten upphäva beslutet helt eller delvis.<p><a name="P28S2"></a></p><a class="paragraf" name="P29"><b>29 §</b></a>   Om ett stödbeslut upphävs sedan stödet har betalats ut,  eller om en stödmottagare i övrigt har tagit emot stöd för  utgifter som inte är stödberättigande, är stödmottagaren  återbetalningsskyldig för beloppet. Polismyndigheten ska  kräva att motsvarande del av stödet betalas tillbaka.  Återbetalning får krävas inom tio år från det att beloppet  betalades ut.<p><a name="P29S2"></a></p><a class="paragraf" name="P30"><b>30 §</b></a>   Om stödmottagaren inte är berättigad till ett stödbelopp  och detta ska återbetalas, ska ränta tas ut enligt räntelagen 
(1975:635). Polismyndigheten får sätta ned räntekravet om det  finns särskilda skäl.<p><a name="P30S2"></a></p><a class="paragraf" name="P31"><b>31 §</b></a>   Är någon återbetalningsskyldig enligt 29 § eller skyldig  att betala ränta enligt 30 § får annat stöd enligt denna  förordning kvittas mot skulden.<p><a name="P31S2"></a></p><a class="paragraf" name="P32"><b>32 §</b></a>   Polismyndigheten ska ansvara för rapporteringen av  oegentligheter i enlighet med artikel 5.2 i  Europaparlamentets och rådets förordning (EU) nr 514/2014. <p><a name="P32S2"></a></p>

En underrättelse om innehållet i rapporteringen ska sändas  till Ekobrottsmyndigheten och Ekonomistyrningsverket.<p><a name="P32S3"></a></p><h4 name="Överklagande"><a name="Överklagande">Överklagande</a></h4><p><a name="P32S4"></a></p><a class="paragraf" name="P33"><b>33 §</b></a>   I 40 § förvaltningslagen (2017:900) finns bestämmelser  om överklagande till allmän förvaltningsdomstol. Andra beslut  än beslut enligt 10, 28 och 31 §§ får dock inte överklagas.  Förordning (2018:893).<p><a name="P33S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P33S3"></a></p><a class="paragraf" name="P34"><b>34 §</b></a>   Polismyndigheten får meddela föreskrifter om  verkställigheten av denna förordning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>