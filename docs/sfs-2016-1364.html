<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2016:1364) om statsbidrag till verksamheter för asylsökande m.fl. - SFS sfs-2016-1364</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2016:1364) om statsbidrag till verksamheter för asylsökande m.fl.</h1>
            <div class="meta-info">
                <span><strong>SFS:</strong> 2016:1364</span> •
                <span><strong>Utfärdad:</strong> 2016-12-22</span>
            </div>
        </header>

        <main class="law-content">
            <h2>Förordning (2016:1364) om statsbidrag till verksamheter för asylsökande m.fl.</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:1364<br />

<b>Departement/myndighet</b>:   
Arbetsmarknadsdepartementet IU <br />  

<b>Utfärdad</b>:   
2016-12-22 <br />  


<b>Ändrad</b>:   
t.o.m. SFS 2025:837<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:1364">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:1364">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning är meddelad med stöd av 8 kap. 7 §  regeringsformen och innehåller bestämmelser om statsbidrag  till verksamheter för asylsökande m.fl. <p><a name="P1S2"></a></p>

Syftet med statsbidraget är att motverka passivisering under  asyltiden, att underlätta kontakter med den svenska  arbetsmarknaden och att främja en framtida etablering för dem  som beviljas uppehållstillstånd.<p><a name="P1S3"></a></p><a class="paragraf" name="P2"><b>2 §</b></a>   Länsstyrelsen prövar frågor om statsbidrag och betalar ut  bidraget.<p><a name="P2S2"></a></p><h4 name="Förutsättningar för statsbidrag "><a name="Förutsättningar för statsbidrag ">Förutsättningar för statsbidrag </a></h4><p><a name="P2S3"></a></p><a class="paragraf" name="P3"><b>3 §</b></a>   Statsbidrag får lämnas i mån av tillgång på medel till  avgiftsfria verksamheter för, eller till förmån för, personer  som har fyllt 18 år och som<br />
   1. omfattas av lagen (1994:137) om mottagande av asylsökande  m.fl., eller<br />
   2. avses i förordningen (2010:1122) om statlig ersättning för  insatser för vissa utlänningar, och som bor på  Migrationsverkets asylboende.<p><a name="P3S2"></a></p>

Verksamheter som avses i första stycket ska syfta till att  främja <br />
   1. kunskaper i svenska språket,<br />
   2. kunskaper om det svenska samhället och den svenska  arbetsmarknaden, eller<br />
   3. hälsa.<p><a name="P3S3"></a></p>

Statsbidrag får inte lämnas för praktikverksamhet.<br />
Förordning (2025:66).<p><a name="P3S4"></a></p><a class="paragraf" name="P4"><b>4 §</b></a>   Vid bedömningen av om statsbidrag ska lämnas ska följande  beaktas: <br />
   1. det behov som finns av verksamheten, och <br />
   2. hur väl verksamheten förväntas uppnå syftet med  bidraget.<br />
Statsbidrag får lämnas för verksamhet som en  organisation bedriver i flera län.<p><a name="P4S2"></a></p><a class="paragraf" name="P5"><b>5 §</b></a>   Länsstyrelsen ska säkerställa att statsbidrag inte lämnas  till ekonomisk verksamhet på det sätt som avses i artikel 
107.1 i fördraget om Europeiska unionens funktionssätt. <p><a name="P5S2"></a></p><a class="paragraf" name="P6"><b>6 §</b></a>   Statsbidrag får inte beviljas för kostnader för vilka  offentliga medel redan har lämnats. <p><a name="P6S2"></a></p><a class="paragraf" name="P7"><b>7 §</b></a>   Statsbidrag får lämnas till en organisation som<br />
   1. är en ideell förening eller ett registrerat trossamfund,<br />
   2. har en ansvarig styrelse,<br />
   3. är självständig och demokratiskt uppbyggd,<br />
   4. har ett huvudsakligt syfte som är förenligt med de  värderingar som präglar ett demokratiskt samhälle, och<br />
   5. bedriver verksamhet i Sverige sedan minst två år före  ansökan om bidrag.<p><a name="P7S2"></a></p>

Bidrag får även lämnas till samarbetsorgan för organisationer  som avses i första stycket, under förutsättning att även  samarbetsorganet uppfyller kraven i första stycket. <p><a name="P7S3"></a></p>

Bidrag får även lämnas till organisationer enligt första och  andra styckena som bedriver verksamhet i samverkan med en  eller flera andra aktörer, under förutsättning att samtliga  aktörer uppfyller kraven i första stycket 2-5.<br />
Förordning (2025:837).<p><a name="P7S4"></a></p><a class="paragraf" name="P7a"><b>7 a §</b></a>   Statsbidrag får inte lämnas till en organisation om den  eller någon av dess företrädare som agerar inom ramen för  verksamheten <br />
   1. utövar våld, tvång eller hot mot en person eller på annat  sätt kränker en persons grundläggande fri- och rättigheter, <br />
   2. diskriminerar personer eller grupper av personer eller på  annat sätt bryter mot principen om alla människors lika värde, <br />
   3. försvarar, främjar eller uppmanar till sådana ageranden som  anges i 1 eller 2, eller <br />
   4. motarbetar det demokratiska styrelseskicket. <p><a name="P7aS2"></a></p>

Bidrag får inte heller lämnas till en organisation om det  framkommer att någon av dess samarbetsorganisationer, eller en  företrädare för samarbetsorganisationen, agerar på ett sådant  sätt som anges i första stycket. Förordning (2025:114).<p><a name="P7aS3"></a></p><a class="paragraf" name="P7b"><b>7 b §</b></a>   Om en organisation, dess företrädare, organisationens  samarbetsorganisation eller samarbetsorganisationens  företrädare har agerat på ett sådant sätt som anges i 7 a §,  får bidrag ändå lämnas till organisationen om det finns  särskilda skäl. Vid denna bedömning ska det särskilt beaktas  om <br />
   1. organisationen har tagit avstånd från agerandet,<br />
   2. organisationen har vidtagit adekvata åtgärder för att  säkerställa att agerandet inte upprepas,<br />
   3. det är fråga om ett enstaka agerande, och<br />
   4. agerandet ligger långt tillbaka i tiden.<p><a name="P7bS2"></a></p>

Vid allvarliga överträdelser av en samarbetsorganisation,  eller dess företrädare, ska det vid bedömningen även särskilt  beaktas om samarbetet har avbrutits. Förordning (2025:114).<p><a name="P7bS3"></a></p><a class="paragraf" name="P8"><b>8 §</b></a>   Statsbidrag får även lämnas till kommuner eller  kommunalförbund. <p><a name="P8S2"></a></p>

Statsbidraget får i sådana fall inte användas för att utföra  uppgifter som kommuner enligt lag eller förordning är  skyldiga att utföra. Förordning (2017:1320).<p><a name="P8S3"></a></p><a class="paragraf" name="P9"><b>9 §</b></a>   Statsbidrag får inte lämnas till en organisation som <br />
   1. är i likvidation eller försatt i konkurs,<br />
   2. har skatte- eller avgiftsskulder eller andra skulder som  har lämnats över till Kronofogdemyndigheten och som vid  indrivning handläggs som allmänt mål, eller<br />
   3. har en skuld som inte har betalats i rätt tid och som avser  återkrav av bidrag som har lämnats av en länsstyrelse.<br />
Förordning (2025:114).<p><a name="P9S2"></a></p><h4 name="Ansökan och beslut om statsbidrag"><a name="Ansökan och beslut om statsbidrag">Ansökan och beslut om statsbidrag</a></h4><p><a name="P9S3"></a></p><a class="paragraf" name="P10"><b>10 §</b></a>   En ansökan om statsbidrag ska göras skriftligen av en  behörig företrädare för sökanden. Ansökan ska ha kommit in  till länsstyrelsen senast vid den tidpunkt som länsstyrelsen  bestämmer. Förordning (2025:114).<p><a name="P10S2"></a></p><a class="paragraf" name="P11"><b>11 §</b></a>   En ansökan ska innehålla en beskrivning av <br />
   1. den verksamhet som statsbidraget ska användas till, <br />
   2. på vilket sätt verksamheten främjar syftet med  statsbidraget, och <br />
   3. de kostnader som är förenade med verksamheten. <p><a name="P11S2"></a></p><a class="paragraf" name="P12"><b>12 §</b></a>   Sökanden ska lämna de handlingar och uppgifter till  länsstyrelsen som myndigheten behöver för att kunna pröva  ansökan.<p><a name="P12S2"></a></p>

Om sökanden har lämnat en sådan redovisning som avses i 14 §  för tidigare lämnade statsbidrag, ska det som framgår av den  redovisningen beaktas när ansökan bedöms.  Förordning (2025:114).<p><a name="P12S3"></a></p><a class="paragraf" name="P13"><b>13 §</b></a>   Av ett beslut om statsbidrag ska det framgå för vilken  verksamhet bidraget beviljas. Beslutet ska även innehålla  uppgifter om bidragsbeloppet och om ordningen för utbetalning.<p><a name="P13S2"></a></p>

Ett beslut om bidrag får förenas med villkor. Villkoren ska  framgå av beslutet. Förordning (2025:114).<p><a name="P13S3"></a></p><h4 name="Redovisning"><a name="Redovisning">Redovisning</a></h4><p><a name="P13S4"></a></p><a class="paragraf" name="P14"><b>14 §</b></a>   Den som har tagit emot statsbidrag ska senast vid den  tidpunkt som har angetts i beslutet lämna en ekonomisk  redovisning av det mottagna bidraget och en redogörelse för  hur det har använts till länsstyrelsen. Redovisningen ska även  innehålla en redogörelse för vilka resultat som har uppnåtts  och hur resultaten förhåller sig till det syfte med bidraget  som anges i 1 §. <p><a name="P14S2"></a></p>

Den som har tagit emot bidrag ska även lämna de övriga  uppgifter och handlingar som myndigheten begär.<br />
Förordning (2025:114).<p><a name="P14S3"></a></p><a class="paragraf" name="P14a"><b>14 a §</b></a>   Om den som har tagit emot statsbidrag är en  organisation ska en revisor granska redovisningen enligt 14 §.  Revisorns rapport över granskningen ska bifogas redovisningen.<p><a name="P14aS2"></a></p>

Om det statsbidrag som har tagits emot uppgår till minst 5  prisbasbelopp enligt 2 kap. 6 och 7 §§  socialförsäkringsbalken, ska granskningen göras av en  auktoriserad eller godkänd revisor. Förordning (2025:114).<p><a name="P14aS3"></a></p><a class="paragraf" name="P15"><b>15 §</b></a>   Länsstyrelsen ska årligen till regeringen lämna en  redogörelse för vad det utbetalade statsbidraget har använts  till och en bedömning av i vilken mån syftet med stödet har  uppnåtts.<p><a name="P15S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P15S3"></a></p><a class="paragraf" name="P15a"><b>15 a §</b></a>   Den som ansöker om eller har beviljats statsbidrag  enligt denna förordning ska snarast möjligt till länsstyrelsen  anmäla sådana ändrade förhållanden som kan påverka rätten till  eller storleken på bidraget. Förordning (2025:114).<p><a name="P15aS2"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P15aS3"></a></p><a class="paragraf" name="P15b"><b>15 b §</b></a>   Länsstyrelsen får besluta att ett beviljat statsbidrag  helt eller delvis inte ska betalas ut om mottagaren av  bidraget inte längre uppfyller villkoren för det eller om det  finns grund för återbetalning enligt 16 §. Beslutet gäller  omedelbart. Förordning (2025:114).<p><a name="P15bS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P15bS3"></a></p><a class="paragraf" name="P16"><b>16 §</b></a>   Den som har tagit emot statsbidrag enligt denna  förordning är återbetalningsskyldig om <br />
   1. mottagaren genom att lämna oriktiga uppgifter eller på  annat sätt har orsakat att bidraget har lämnats felaktigt  eller med för högt belopp,<br />
   2. bidraget av något annat skäl har lämnats felaktigt eller  med för högt belopp och mottagaren borde ha insett detta,<br />
   3. bidraget helt eller delvis inte har utnyttjats eller  använts för det syfte som anges i 1 §,<br />
   4. mottagaren inte har lämnat en sådan redovisning som avses i 
14 §, eller<br />
   5. villkor i beslutet inte har följts.<p><a name="P16S2"></a></p>

Om mottagaren är en organisation är den även  återbetalningsskyldig om den inte uppfyller villkoren i 7 a §  och det inte finns sådana särskilda skäl enligt 7 b § som  innebär att bidrag ändå får lämnas. Förordning (2025:114).<p><a name="P16S3"></a></p><a class="paragraf" name="P17"><b>17 §</b></a>   Länsstyrelsen ska besluta att helt eller delvis kräva  tillbaka statsbidraget, om bidragsmottagaren är  återbetalningsskyldig enligt 16 §.<p><a name="P17S2"></a></p>

Om det finns särskilda skäl för det, får länsstyrelsen besluta  att helt eller delvis avstå från ett krav på återbetalning.<br />
Förordning (2025:114).<p><a name="P17S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P17S4"></a></p><a class="paragraf" name="P18"><b>18 §</b></a>   Länsstyrelsen i Jönköpings län får meddela föreskrifter  om verkställigheten av denna förordning. <p><a name="P18S2"></a></p><h4 name="Överklagande"><a name="Överklagande">Överklagande</a></h4><p><a name="P18S3"></a></p><a class="paragraf" name="P19"><b>19 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om hinder mot utbetalning enligt 15 b § och beslut om  återkrav enligt 17 § får dock inte överklagas.<br />
Förordning (2025:114).<p><a name="P19S2"></a></p><br /><h3 name="overgang"><a name="overgang">Övergångsbestämmelser</a></h3>
2025:114<br />
   1. Denna förordning träder i kraft den 25 mars 2025. <br />
   2. Äldre bestämmelser gäller fortfarande för statsbidrag som  har beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>