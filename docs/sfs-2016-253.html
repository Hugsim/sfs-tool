<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Tullag (2016:253) - SFS sfs-2016-253</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Tullag (2016:253)</h1>
            <div class="meta-info">
                <span><strong>SFS:</strong> 2016:253</span> •
                <span><strong>Utfärdad:</strong> 2016-03-17</span>
            </div>
        </header>

        <main class="law-content">
            <h2>Tullag (2016:253)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:253<br />

<b>Departement/myndighet</b>:   
Finansdepartementet S3 <br />  

<b>Utfärdad</b>:   
2016-03-17 <br />  


<b>Ändrad</b>:   
t.o.m. SFS 2025:1081<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:253">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:253">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Tullskuld, skatt, ränta och garantier
</a></li>
 <li><a href="#K3">3 kap. Införsel och utförsel av varor
</a></li>
 <li><a href="#K4">4 kap. Har upphävts genom lag (2024:753).
</a></li>
 <li><a href="#K5">5 kap. Överträdelser och sanktioner
</a></li>
 <li><a href="#K6">6 kap. Överklagande
</a></li>
 <li><a href="#K7">7 kap. Särskilda bestämmelser
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><h4 name="Tillämpningsområde och uttryck i lagen"><a name="Tillämpningsområde och uttryck i lagen">Tillämpningsområde och uttryck i lagen</a></h4><p><a name="S3"></a></p><a class="paragraf" name="K1P1"><b>1 §</b></a>   I denna lag finns bestämmelser som kompletterar <br />
   - Europaparlamentets och rådets förordning (EU) nr 952/2013 av  den 9 oktober 2013 om fastställande av en tullkodex för  unionen och de förordningar som meddelas med stöd av den  förordningen,<br />
   - Europaparlamentets och rådets förordning (EU) nr 608/2013 av  den 12 juni 2013 om tullens säkerställande av skyddet för  immateriella rättigheter och upphävande av rådets förordning 
(EG) nr 1383/2003,<br />
   - Europaparlamentets och rådets förordning (EU) 2018/1672 av  den 23 oktober 2018 om kontroller av kontanta medel som förs  in i eller ut ur unionen och om upphävande av förordning (EG)  nr 1889/2005, och<br />
   - rådets förordning (EG) nr 515/97 av den 13 mars 1997 om  ömsesidigt bistånd mellan medlemsstaternas administrativa  myndigheter och om samarbete mellan dessa och kommissionen för  att säkerställa en korrekt tillämpning av tull- och  jordbrukslagstiftningen.<p><a name="K1P1S2"></a></p>

Vissa bestämmelser om autonoma åtgärder för militär utrustning  finns i rådets förordning (EG) nr 150/2003 av den 
21 januari 2003 om upphävande av importtullar på vissa vapen  och militär utrustning.<p><a name="K1P1S3"></a></p>

Bestämmelser om Tullverkets och tulltjänstemäns befogenheter  vid införsel och utförsel av varor finns i  tullbefogenhetslagen (2024:710). <i>Lag (2024:753)</i>.<p><a name="K1P1S4"></a></p><a class="paragraf" name="K1P2"><b>2 §</b></a>   Det som sägs i denna lag om tull gäller även annan skatt  än tull som ska tas ut för varor vid import och som ska  betalas till Tullverket, om inte något annat uttryckligen  anges.<p><a name="K1P2S2"></a></p><a class="paragraf" name="K1P3"><b>3 §</b></a>   I denna lag förstås med<p><a name="K1P3S2"></a></p>

tullagstiftning: Europeiska unionens tullagstiftning enligt  artikel 5.2 i förordning (EU) nr 952/2013, samt svenska  tullförfattningar,<br />
handling: framställning i skrift eller bild och upptagning  som kan läsas, avlyssnas eller på annat sätt uppfattas bara  med tekniskt hjälpmedel, <p><a name="K1P3S3"></a></p>

det svenska tullområdet: svenskt territorium, och<p><a name="K1P3S4"></a></p>

fordon: transportmedel som är inrättat för färd på marken och  inte löper på skenor samt svävare när den framförs över  marken.<p><a name="K1P3S5"></a></p>

I övrigt har uttryck som används i denna lag samma betydelse  som i förordning (EU) nr 952/2013 och de förordningar som  meddelas med stöd av den förordningen.<p><a name="K1P3S6"></a></p><h4 name="Tillhandahållande av information"><a name="Tillhandahållande av information">Tillhandahållande av information</a></h4><p><a name="K1P3S7"></a></p><a class="paragraf" name="K1P4"><b>4 §</b></a>   Tullverket ska på begäran tillhandahålla följande  myndigheter uppgifter som förekommer hos Tullverket och som  rör import eller export av varor:<br />
   - Arbetsmiljöverket,<br />
   - Boverket,<br />
   - Elsäkerhetsverket,<br />
   - Folkhälsomyndigheten,<br />
   - Havs- och vattenmyndigheten,<br />
   - Kemikalieinspektionen,<br />
   - Kommerskollegium,<br />
   - Konsumentverket,<br />
   - Kronofogdemyndigheten,<br />
   - Livsmedelsverket,<br />
   - Läkemedelsverket,<br />
   - Mediemyndigheten,<br />
   - Myndigheten för civilt försvar,<br />
   - Naturvårdsverket,<br />
   - Post- och telestyrelsen,<br />
   - Skatteverket,<br />
   - Skogsstyrelsen,<br />
   - Statens energimyndighet,<br />
   - Statens jordbruksverk,<br />
   - Statistiska centralbyrån,<br />
   - Strålsäkerhetsmyndigheten,<br />
   - Styrelsen för ackreditering och teknisk kontroll,<br />
   - Sveriges riksbank, och<br />
   - Transportstyrelsen.<p><a name="K1P4S2"></a></p>

Tullverket ska på begäran tillhandahålla Inspektionen för  strategiska produkter och Säkerhetspolisen uppgifter som  förekommer hos Tullverket och som rör export av varor.<p><a name="K1P4S3"></a></p>

I lagen (2001:185) om behandling av uppgifter i Tullverkets  verksamhet finns bestämmelser om Tullverkets behandling av  uppgifter i vissa fall. <i>Lag (2025:1081)</i>.<p><a name="K1P4S4"></a></p><a class="paragraf" name="K1P5"><b>5 §</b></a>   Tullverket ska skriftligen underrätta Skatteverket, om <br />
   1. det finns anledning att anta att någon<br />
      a) på annat sätt än muntligen har lämnat eller kommer att  lämna en oriktig uppgift till Skatteverket, eller<br />
      b) inte har lämnat eller inte kommer att lämna  mervärdesskattedeklaration, kontrolluppgift eller annan  föreskriven uppgift till Skatteverket, och<br />
   2. det därigenom finns risk för att mervärdesskatt undandras  eller felaktigt tillgodoräknas eller betalas tillbaka.<p><a name="K1P5S2"></a></p>

Av underrättelsen ska det framgå vilka omständigheter som  ligger till grund för antagandet enligt första stycket 1.<p><a name="K1P5S3"></a></p><a class="paragraf" name="K1P6"><b>6 §</b></a>   Följande uppgifter får användas för statistiska  ändamål:<br />
   1. uppgifter som någon har lämnat om en vara enligt  bestämmelser i förordning (EU) nr 952/2013, och<br />
   2. uppgifter som någon har lämnat om ett transportmedel  enligt artikel 133 i förordning (EU) nr 952/2013 eller enligt 
3 kap.<p><a name="K1P6S2"></a></p><a class="paragraf" name="K1P7"><b>7 §</b></a>   Regeringen eller den myndighet som regeringen bestämmer  får överlämna åt någon annan att förmedla uppgifter i  elektroniska dokument till och från Tullverket.<p><a name="K1P7S2"></a></p>

Den som i förmedlingsverksamhet som avses i första stycket  tar del av sådana uppgifter får inte obehörigen röja eller  utnyttja vad han eller hon i verksamheten har fått veta om  någon enskilds personliga eller ekonomiska förhållanden. I  det allmännas verksamhet gäller bestämmelserna i  offentlighets- och sekretesslagen (2009:400).<p><a name="K1P7S3"></a></p><a class="paragraf" name="K1P8"><b>8 §</b></a>   Om uppgifter i ett elektroniskt dokument förmedlas genom  Europeiska kommissionen, genom en annan myndighet än  Tullverket eller genom en förmedlare som avses i 7 § första  stycket, anses dokumentet ha kommit in till Tullverket när  det togs emot och kan antas ha avskilts för verket hos den  som förmedlar dokumentet.<p><a name="K1P8S2"></a></p><a class="paragraf" name="K1P9"><b>9 §</b></a>   Den som i verksamhet hos ett tullombud eller en annan  ekonomisk aktör eller i annat fall i egenskap av ombud tar  del av uppgifter som har lämnats i enlighet med  tullagstiftningen får inte obehörigen röja eller utnyttja vad  han eller hon i verksamheten har fått veta om någon enskilds  personliga eller ekonomiska förhållanden.<p><a name="K1P9S2"></a></p>

I det allmännas verksamhet gäller bestämmelserna i  offentlighets- och sekretesslagen (2009:400). <i>Lag (2016:884)</i>.<p><a name="K1P9S3"></a></p><h4 name="Tullombud"><a name="Tullombud">Tullombud</a></h4><p><a name="K1P9S4"></a></p><a class="paragraf" name="K1P10"><b>10 §</b></a>   Om ett tullombud har tagit emot medel av en huvudman för  betalning av tull och andra avgifter till Tullverket, ska  tullombudet hålla medlen skilda från andra tillgångar.<p><a name="K1P10S2"></a></p><a class="paragraf" name="K1P11"><b>11 §</b></a>   Regeringen eller den myndighet regeringen bestämmer får  meddela föreskrifter om villkor för att ett tullombud ska få  tillhandahålla tjänster i Sverige.<p><a name="K1P11S2"></a></p><h4 name="Bevarande av uppgifter"><a name="Bevarande av uppgifter">Bevarande av uppgifter</a></h4><p><a name="K1P11S3"></a></p><a class="paragraf" name="K1P12"><b>12 §</b></a>   Den som enligt artikel 15.1 i förordning (EU) nr 
952/2013, i den ursprungliga lydelsen, är skyldig att förse  en tullmyndighet med handlingar ska bevara dessa i fem år  eller den längre tid som för vissa uppgifter eller handlingar  är föreskriven i annan lag eller författning.<p><a name="K1P12S2"></a></p><h4 name="Kostnader för sakkunnig"><a name="Kostnader för sakkunnig">Kostnader för sakkunnig</a></h4><p><a name="K1P12S3"></a></p><a class="paragraf" name="K1P13"><b>13 §</b></a>   Om en särskild sakkunnig har anlitats enligt 3 kap. 9 §,  ska kostnaden för den sakkunnige betalas av den som har lämnat  en felaktig uppgift eller av den som inte har följt en  uppmaning att lämna en uppgift eller en handling <p><a name="K1P13S2"></a></p>

om en vara. Tullverket kan besluta att den som inte har följt  en uppmaning inte ska vara betalningsskyldig.<p><a name="K1P13S3"></a></p>

Betalningsskyldighet enligt första stycket gäller inte om en  felaktig uppgift avser varans tull- eller skattepliktiga värde  och det slutligen fastställda värdet inte överstiger det  uppgivna värdet med mer än tio procent.<p><a name="K1P13S4"></a></p>

Om Tullverket har haft en kostnad som någon annan ska stå för  enligt första stycket, ska denne ersätta Tullverkets kostnad.<br /><i>Lag (2024:753)</i>.<p><a name="K1P13S5"></a></p><h4 name="Avgifter"><a name="Avgifter">Avgifter</a></h4><p><a name="K1P13S6"></a></p><a class="paragraf" name="K1P14"><b>14 §</b></a>   Regeringen eller den myndighet som regeringen bestämmer  får meddela föreskrifter om<br />
   1. när avgift för tullkontroller eller annan tillämpning av  tullagstiftningen får tas ut, och<br />
   2. avgiftens storlek.<p><a name="K1P14S2"></a></p><h4 name="Tullvärde på vissa lättförstörbara varor"><a name="Tullvärde på vissa lättförstörbara varor">Tullvärde på vissa lättförstörbara varor</a></h4><p><a name="K1P14S3"></a></p><a class="paragraf" name="K1P15"><b>15 §</b></a>   Regeringen eller den myndighet som regeringen bestämmer  får meddela föreskrifter om skyldighet för näringsidkare att  lämna uppgift om genomsnittliga priser på importerade varor  och om importkvantiteter och transportkostnader avseende  sådana varor i samband med bestämmande av tullvärde på vissa  lättförstörbara varor.<p><a name="K1P15S2"></a></p><br /><h3 name="K2"><a name="K2">2 kap. Tullskuld, skatt, ränta och garantier
</a></h3><p><a name="K1P15S2"></a></p><h4 name="Skyldighet att betala annan skatt än tull"><a name="Skyldighet att betala annan skatt än tull">Skyldighet att betala annan skatt än tull</a></h4><p><a name="K1P15S3"></a></p><a class="paragraf" name="K2P1"><b>1 §</b></a>   Bestämmelser om skyldighet att betala annan skatt än tull  vid import eller införsel till det svenska tullområdet finns i<br />
   - lagen (1994:1776) om skatt på energi,<br />
   - lagen (2016:1067) om skatt på kemikalier i viss elektronik,<br />
   - lagen (2018:696) om skatt på vissa nikotinhaltiga produkter,<br />
   - lagen (2022:155) om tobaksskatt,<br />
   - lagen (2022:156) om alkoholskatt, och<br />
   - mervärdesskattelagen (2023:200).<p><a name="K2P1S2"></a></p>

Skatt som avses i första stycket ska fastställas och betalas  enligt det förfarande som gäller för tull, om inte något annat  föreskrivits. Om det i beskattningsunderlaget för sådan skatt  ska ingå tullvärde, tull eller motsvarande avgift som  fastställts i annan valuta, ska sådant underlag omräknas till  svensk valuta efter den kurs som enligt tullagstiftningen  gällde den dag då tullvärdet fastställdes.<p><a name="K2P1S3"></a></p>

I 6 kap. tullbefogenhetslagen (2024:710) finns bestämmelser om  revision vid kontroll av sådan skatt som avses i första  stycket. <i>Lag (2024:753)</i>.<p><a name="K2P1S4"></a></p><a class="paragraf" name="K2P2"><b>2 §</b></a>   Mervärdesskatt som avses i 1 § första stycket ska inte tas  ut enligt denna lag utan i enlighet med skatteförfarandelagen 
(2011:1244), om deklaranten eller, om deklaranten är ett  ombud, den för vars räkning ombudet handlar är registrerad för  mervärdesskatt i Sverige vid tidpunkten för beslutet om  fastställande av tull och <br />
   1. agerar i egenskap av beskattningsbar person enligt  mervärdesskattelagen (2023:200) vid importen eller införseln,  eller<br />
   2. är en juridisk person som inte agerar i egenskap av  beskattningsbar person enligt mervärdesskattelagen vid  importen eller införseln.<p><a name="K2P2S2"></a></p>

Det som sägs om beskattningsunderlag i 1 § gäller även i de  fall som avses i första stycket.<p><a name="K2P2S3"></a></p>

Vid tillämpning av det särskilda förfarandet för  mervärdesskatt vid import i 23 kap. mervärdesskattelagen ska  mervärdesskatt alltid tas ut enligt 1 §. <i>Lag (2023:209)</i>.<p><a name="K2P2S4"></a></p><a class="paragraf" name="K2P2a"><b>2 a §</b></a>   Om en tulldeklaration har getts in i ett annat EU-land  med stöd av ett tillstånd för centraliserad klarering enligt  artikel 179 i förordning (EU) nr 952/2013, i den ursprungliga  lydelsen, och skatt ska tas ut enligt 1 § första stycket, ska  skatten fastställas av Tullverket genom ett särskilt beslut.<p><a name="K2P2aS2"></a></p>

De uppgifter som ska lämnas i tulldeklarationen i det andra  EU-landet och som Tullverket behöver för att kunna besluta om  skatten, ska anses ha getts in till Tullverket när de togs  emot av det andra landets behöriga myndighet. <p><a name="K2P2aS3"></a></p>

Om ett beslut om skatt har fattats enligt första stycket ska,  vid tillämpning av 7 § första stycket, tidsfristen för  betalning av skatt beräknas från det att gäldenären  underrättats om beslutet. <p><a name="K2P2aS4"></a></p>

Första-tredje styckena gäller endast när skatt ska fastställas  och betalas enligt det förfarande som gäller för tull enligt 
1 § andra stycket. <i>Lag (2021:1153)</i>.<p><a name="K2P2aS5"></a></p><a class="paragraf" name="K2P3"><b>3 §</b></a>   Om en icke-unionsvara eller dess värde förverkas, ska  annan skatt än tull inte tas ut till den del varan eller dess  värde förverkats. Ett tidigare meddelat beslut om sådan  pålaga ska upphävas eller ändras sedan dom eller beslut som  innefattar förverkande har fått laga kraft.<p><a name="K2P3S2"></a></p>

Betald tull ska beaktas vid förverkande av en varas värde och  vid bestämmande av påföljd.<p><a name="K2P3S3"></a></p><h4 name="Garanti för annan skatt än tull"><a name="Garanti för annan skatt än tull">Garanti för annan skatt än tull</a></h4><p><a name="K2P3S4"></a></p><a class="paragraf" name="K2P4"><b>4 §</b></a>   Om det behövs för att säkerställa uppbörden, får  Tullverket i ett enskilt fall besluta att garanti ska ställas  för annan skatt än tull som ska betalas till Tullverket.<p><a name="K2P4S2"></a></p>

Om garanti inte har ställts, utgör varan garanti för skatten  så länge den står under Tullverkets övervakning och  kontroll.<p><a name="K2P4S3"></a></p>

Om garanti har ställts eller om varan utgör garanti, får  Tullverket ta ut beloppet ur garantin eller varan.<p><a name="K2P4S4"></a></p><h4 name="Begränsning av tullskuld"><a name="Begränsning av tullskuld">Begränsning av tullskuld</a></h4><p><a name="K2P4S5"></a></p><a class="paragraf" name="K2P5"><b>5 §</b></a>   När tullskulden har uppkommit på grund av en handling som  när den utfördes skulle ha kunnat ge upphov till  straffrättsliga förfaranden, ska den treårsperiod som avses i  artikel 103.1 i förordning (EU) nr 952/2013, i den  ursprungliga lydelsen, förlängas till fem år. <p><a name="K2P5S2"></a></p>

Om en gäldenär har åtalats för ett brott enligt lagen 
(2000:1225) om straff för smuggling, får gäldenären  underrättas om tullskulden efter utgången av den femårsperiod  som avses i första stycket, för den vara som åtalet gäller.  En sådan underrättelse får ske senast under kalenderåret  efter det år då åtalet väcktes. Ingen underrättelse om  tullskuld får ske efter utgången av en period på tio år efter  den dag då tullskulden uppkom.<p><a name="K2P5S3"></a></p>

Om gäldenären har avlidit, får en underrättelse enligt andra  stycket ske senast sex månader efter dödsfallet.<p><a name="K2P5S4"></a></p><a class="paragraf" name="K2P6"><b>6 §</b></a>   Bestämmelserna i 5 § ska tillämpas också i fall då den  som har företrätt en juridisk person har åtalats för ett  brott enligt lagen (2000:1225) om straff för smuggling, om  brottet avser tull som den juridiska personen skulle ha  betalat.<p><a name="K2P6S2"></a></p><h4 name="Betalning av import- eller exporttullbelopp"><a name="Betalning av import- eller exporttullbelopp">Betalning av import- eller exporttullbelopp</a></h4><p><a name="K2P6S3"></a></p><a class="paragraf" name="K2P7"><b>7 §</b></a>   Betalning av tullbelopp enligt artikel 108.1 i förordning 
(EU) nr 952/2013, i den ursprungliga lydelsen, ska göras till  Tullverket inom tio dagar från det att gäldenären  underrättats om tullskulden, om inte anstånd med betalning  enligt artikel 110 i den förordningen, i den ursprungliga  lydelsen, har beviljats.<p><a name="K2P7S2"></a></p>

Regeringen eller den myndighet som regeringen bestämmer får  meddela föreskrifter om en annan tidsfrist för betalning än  den som anges i första stycket, vid sammanföring av  bokföringsposter enligt artikel 105.1 andra stycket i samma  förordning, i den ursprungliga lydelsen.<p><a name="K2P7S3"></a></p><h4 name="Ränta vid annan skatt än tull"><a name="Ränta vid annan skatt än tull">Ränta vid annan skatt än tull</a></h4><p><a name="K2P7S4"></a></p><a class="paragraf" name="K2P8"><b>8 §</b></a>   Bestämmelserna om kreditränta i artikel 112 och om  dröjsmålsränta i artikel 114 i förordning (EU) nr 952/2013, i  den ursprungliga lydelsen, tillämpas på andra skatter än tull  som ska tas ut för varor vid import. Dröjsmålsräntan ska  beräknas på det sätt som anges i 65 kap. 13 § första stycket  och andra stycket första meningen skatteförfarandelagen 
(2011:1244).<p><a name="K2P8S2"></a></p><a class="paragraf" name="K2P9"><b>9 §</b></a>   Ränta tas ut på andra skatter än tull som ska betalas  enligt beslut vid omprövning av Tullverket eller enligt  beslut av allmän förvaltningsdomstol, om inte ränta tas ut  enligt 8 §.<p><a name="K2P9S2"></a></p><a class="paragraf" name="K2P10"><b>10 §</b></a>   Ränta enligt 8 eller 9 § tas inte ut på belopp som får  dras av vid redovisning av skatt enligt mervärdesskattelagen 
(2023:200). <i>Lag (2023:209)</i>.<p><a name="K2P10S2"></a></p><a class="paragraf" name="K2P11"><b>11 §</b></a>   Det som föreskrivs i tullagstiftningen om uppbörd,  indrivning och återbetalning av tull tillämpas även i fråga  om ränta som avses i 8 och 9 §§.<p><a name="K2P11S2"></a></p><a class="paragraf" name="K2P12"><b>12 §</b></a>   Regeringen eller den myndighet som regeringen bestämmer  får besluta om befrielse helt eller delvis från skyldigheten  att betala ränta på annan skatt än tull enligt 9 §, om det  finns synnerliga skäl.<p><a name="K2P12S2"></a></p><a class="paragraf" name="K2P13"><b>13 §</b></a>   Ränta som avses i 9 § ska beräknas från utgången av den  första månaden efter den månad då varan deklarerades för  övergång till fri omsättning till och med den månad då  beloppet ska betalas. Ränta på skatt som motsvarar tidigare  återbetalt belopp beräknas dock från utgången av den månad då  beloppet betalades tillbaka.<p><a name="K2P13S2"></a></p>

Räntesatsen för ränta enligt 9 § ska vara den som anges i 65  kap. 4 § första stycket eller, om det är fråga om  skönsbeskattning, den som anges i 65 kap. 11 § första stycket  skatteförfarandelagen (2011:1244).<p><a name="K2P13S3"></a></p><a class="paragraf" name="K2P14"><b>14 §</b></a>   På belopp som betalas tillbaka i fall som anges i 19 §  tillgodoförs ränta. Ränta tillgodoförs även på ränta enligt 8  och 9 §§ som betalas tillbaka. Räntan tillgodoförs från  utgången av den månad under vilken beloppet betalats till och  med den månad då beloppet betalas tillbaka.<p><a name="K2P14S2"></a></p>

Räntesatsen ska vara den som anges i 65 kap. 4 § tredje  stycket skatteförfarandelagen (2011:1244). <p><a name="K2P14S3"></a></p><a class="paragraf" name="K2P15"><b>15 §</b></a>   Om ett beslut som föranlett ränta enligt 8 eller 9 § har  ändrats på sådant sätt att ränta inte skulle ha betalats  eller skulle ha betalats med lägre belopp, ska en ny  beräkning av räntan göras. För mycket betald ränta ska  betalas tillbaka.<p><a name="K2P15S2"></a></p>

Ränta tas inte ut på räntebelopp enligt 8 eller 9 § som ska  betalas utöver tidigare betald ränta.<p><a name="K2P15S3"></a></p>

Om ett beslut som föranlett ränta enligt 14 § har ändrats på  sådant sätt att ränta inte skulle ha tillgodoförts eller  skulle ha tillgodoförts med lägre belopp, ska den som  tillgodoräknats räntan betala tillbaka mellanskillnaden.  Bestämmelserna i tullagstiftningen om återbetalning av tull  ska då tillämpas.<p><a name="K2P15S4"></a></p><h4 name="Indrivning"><a name="Indrivning">Indrivning</a></h4><p><a name="K2P15S5"></a></p><a class="paragraf" name="K2P16"><b>16 §</b></a>   Om tull inte har betalats i rätt tid, ska fordran lämnas  till Kronofogdemyndigheten för indrivning.<p><a name="K2P16S2"></a></p>

Vid indrivning får verkställighet enligt utsökningsbalken  ske.<p><a name="K2P16S3"></a></p>

Regeringen får meddela föreskrifter om att indrivning inte  behöver begäras för ett ringa belopp.<p><a name="K2P16S4"></a></p><a class="paragraf" name="K2P17"><b>17 §</b></a>   Det som sägs om indrivning av tull i 16 § ska gälla även  för ersättning för kostnad enligt artikel 189.1 i förordning 
(EU) nr 952/2013, i den ursprungliga lydelsen, och 1 kap. 13 
§ tredje stycket.<p><a name="K2P17S2"></a></p><a class="paragraf" name="K2P18"><b>18 §</b></a>   I fråga om betalningsskyldighet för företrädare för en  gäldenär som är juridisk person och som inte har betalat in  tull i rätt tid och på rätt sätt tillämpas 59 kap. 13, 15-21, 
26 och 27 §§, 67 kap. 4 §, 68 kap. 1 § samt 70 kap.  skatteförfarandelagen (2011:1244).<p><a name="K2P18S2"></a></p>

Tullverket beslutar om ansvar för delägare i handelsbolag  enligt 2 kap. 20 § lagen (1980:1102) om handelsbolag och  enkla bolag avseende tull enligt denna lag.<p><a name="K2P18S3"></a></p>

Hos den som har blivit ålagd betalningsskyldighet får  indrivning ske enligt 16 §. <p><a name="K2P18S4"></a></p><h4 name="Återbetalning och eftergift "><a name="Återbetalning och eftergift ">Återbetalning och eftergift </a></h4><p><a name="K2P18S5"></a></p><a class="paragraf" name="K2P19"><b>19 §</b></a>   Om en ansökan om återbetalning eller eftergift av tull  görs enligt bestämmelserna i artikel 121 i förordning (EU)  nr 952/2013, i den ursprungliga lydelsen, ska även frågan om  återbetalning eller eftergift av skatt som avses i 1 § första  stycket prövas. Vid prövningen gäller artiklarna 116-120 i den  förordningen, i den ursprungliga lydelsen, i tillämpliga  delar.<p><a name="K2P19S2"></a></p>

Om en sådan ansökan görs i ett annat EU-land där en tullskuld  uppkommit till följd av ingivandet av en tulldeklaration med  stöd av ett tillstånd för centraliserad klarering enligt  artikel 179 i förordning (EU) nr 952/2013, i den ursprungliga  lydelsen, ska Tullverket på begäran av den som är skyldig att  betala skatten pröva frågan om återbetalning eller eftergift  av skatt som beslutats för samma varor enligt 2 a §.<p><a name="K2P19S3"></a></p>

Bestämmelsen om återbetalning och eftergift på eget initiativ  i artikel 116.4 i förordning (EU) nr 952/2013, i den  ursprungliga lydelsen, ska tillämpas även på skatt som avses i 
1 § första stycket.<p><a name="K2P19S4"></a></p>

Vid återbetalning får avdrag göras för sådan beslutad tull och  annan skatt som ska betalas till Tullverket. I lagen 
(1985:146) om avräkning vid återbetalning av skatter och  avgifter finns också föreskrifter som begränsar rätten till  återbetalning. Belopp som får dras av vid redovisning av skatt  enligt mervärdesskattelagen (2023:200) eller som medför rätt  till återbetalning enligt 14 kap. 49 § den lagen betalas inte  tillbaka. <i>Lag (2023:209)</i>.<p><a name="K2P19S5"></a></p><a class="paragraf" name="K2P20"><b>20 §</b></a>   Om det finns synnerliga skäl, får regeringen eller den  myndighet som regeringen bestämmer medge nedsättning av eller  befrielse från annan skatt än tull.<p><a name="K2P20S2"></a></p><br /><h3 name="K3"><a name="K3">3 kap. Införsel och utförsel av varor
</a></h3><p><a name="K2P20S2"></a></p><h4 name="Tullövervakning vid införsel"><a name="Tullövervakning vid införsel">Tullövervakning vid införsel</a></h4><p><a name="K2P20S3"></a></p><a class="paragraf" name="K3P1"><b>1 §</b></a>   Ett transportmedel som kommer till det svenska tullområdet  omfattas av tullövervakning, om det ombord på transportmedlet  finns varor som omfattas av tullövervakning.<p><a name="K3P1S2"></a></p>

Om transportmedlet kommer till det svenska tullområdet utan  att medföra varor, omfattas det av tullövervakning till dess  att en anmälan om transportmedlet enligt 3 § har behandlats av  Tullverket.<p><a name="K3P1S3"></a></p>

Har transportmedlet tagits ut för kontroll enligt 3 kap. 10 §  tullbefogenhetslagen (2024:710), omfattas det av  tullövervakning till dess att kontrollen har avslutats.<br /><i>Lag (2024:753)</i>.<p><a name="K3P1S4"></a></p><a class="paragraf" name="K3P2"><b>2 §</b></a>   Föraren av eller befälhavaren på ett fartyg eller  luftfartyg som omfattas av tullövervakning ska på förhand  meddela när transportmedlet beräknas komma till ett tullkontor  eller en annan plats som Tullverket anvisat eller godkänt.<p><a name="K3P2S2"></a></p>

Föraren eller befälhavaren ska lämna uppgifter om  transportmedlet och dess last.<p><a name="K3P2S3"></a></p>

Regeringen eller den myndighet som regeringen bestämmer får  meddela föreskrifter om undantag från skyldigheterna enligt  första och andra styckena. <i>Lag (2024:753)</i>.<p><a name="K3P2S4"></a></p><a class="paragraf" name="K3P3"><b>3 §</b></a>   Föraren av eller befälhavaren på ett fartyg eller ett  luftfartyg som förs in i det svenska tullområdet ska anmäla  transportmedlets ankomst till <p><a name="K3P3S2"></a></p>

Tullverket även i andra fall än det som avses i artikel 133.1  första stycket i förordning (EU) nr 952/2013.<p><a name="K3P3S3"></a></p>

Regeringen eller den myndighet som regeringen bestämmer får  meddela föreskrifter om undantag från anmälningsskyldigheten  enligt första stycket. <i>Lag (2024:753)</i>.<p><a name="K3P3S4"></a></p><h4 name="Tullövervakning vid utförsel"><a name="Tullövervakning vid utförsel">Tullövervakning vid utförsel</a></h4><p><a name="K3P3S5"></a></p><a class="paragraf" name="K3P4"><b>4 §</b></a>   Ett transportmedel som ska avgå från det svenska  tullområdet omfattas av tullövervakning, om det ombord på  transportmedlet finns varor som omfattas av tullövervakning.<p><a name="K3P4S2"></a></p>

Om transportmedlet ska avgå från det svenska tullområdet  direkt till tredjeland utan att medföra varor, omfattas det av  tullövervakning sedan en anmälan om detta har gjorts.<br /><i>Lag (2024:753)</i>.<p><a name="K3P4S3"></a></p><a class="paragraf" name="K3P5"><b>5 §</b></a>   Ett transportmedel som omfattas av tullövervakning ska  avgå från<br />
   1. ett tullkontor, eller<br />
   2. en annan plats som Tullverket anvisat eller godkänt.<p><a name="K3P5S2"></a></p>

Tullverket kan i enskilda fall medge undantag från första  stycket, om möjligheterna till tullövervakning och  tullkontroll enligt tullbefogenhetslagen (2024:710) inte  försämras. <i>Lag (2024:753)</i>.<p><a name="K3P5S3"></a></p><a class="paragraf" name="K3P6"><b>6 §</b></a>   Föraren av eller befälhavaren på ett fartyg eller  luftfartyg som omfattas av tullövervakning ska på förhand  meddela när transportmedlet beräknas avgå från ett tullkontor  eller en annan plats som Tullverket anvisat eller godkänt.<p><a name="K3P6S2"></a></p>

Föraren eller befälhavaren ska lämna uppgifter om  transportmedlet och dess last.<p><a name="K3P6S3"></a></p>

Regeringen eller den myndighet som regeringen bestämmer får  meddela föreskrifter om undantag från skyldigheterna enligt  första och andra styckena. <i>Lag (2024:753)</i>.<p><a name="K3P6S4"></a></p><a class="paragraf" name="K3P7"><b>7 §</b></a>   Föraren av eller befälhavaren på ett fartyg eller ett  luftfartyg som ska föras ut ur det svenska tullområdet ska  anmäla transportmedlets avgång till Tullverket.<p><a name="K3P7S2"></a></p>

Regeringen eller den myndighet som regeringen bestämmer får  meddela föreskrifter om undantag från anmälningsskyldigheten  enligt första stycket. <i>Lag (2024:753)</i>.<p><a name="K3P7S3"></a></p><h4 name="Frizon"><a name="Frizon">Frizon</a></h4><p><a name="K3P7S4"></a></p><a class="paragraf" name="K3P8"><b>8 §</b></a>   Regeringen får besluta att en del av det svenska  tullområdet ska vara en frizon enligt artikel 243.1 i  förordning (EU) nr 952/2013.<p><a name="K3P8S2"></a></p>

Regeringen eller den myndighet som regeringen bestämmer får  meddela föreskrifter om att fastställa frizonens gränser och  var dess infarts- och utfartsställen ska vara belägna.<br /><i>Lag (2024:753)</i>.<p><a name="K3P8S3"></a></p><h4 name="Sakkunnig"><a name="Sakkunnig">Sakkunnig</a></h4><p><a name="K3P8S4"></a></p><a class="paragraf" name="K3P9"><b>9 §</b></a>   Tullverket får anlita en särskild sakkunnig<br />
   1. om det finns anledning att anta att en uppgift som har  lämnats enligt tullagstiftningen är felaktig, för att få fram  den information som behövs, och<br />
   2. när en uppmaning att lämna en uppgift eller en handling om  en vara inte har följts. <i>Lag (2024:753)</i>.<p><a name="K3P9S2"></a></p><h4 name="Skyldigheter för befordringsföretag"><a name="Skyldigheter för befordringsföretag">Skyldigheter för befordringsföretag</a></h4><p><a name="K3P9S3"></a></p><a class="paragraf" name="K3P10"><b>10 §</b></a>   Ett befordringsföretag ska till Tullverket anmäla om det  i företagets verksamhet uppkommer misstanke om att en  försändelse innehåller något av följande som kan tas i beslag  enligt 8 kap. 10 § tullbefogenhetslagen (2024:710):<br />
   1. narkotika,<br />
   2. skjutvapen, ammunition eller ljuddämpare som avses i  vapenlagen (1996:67),<br />
   3. sådana vapen eller andra föremål som anges i 1 kap. 3 §  vapenlagen, eller<br />
   4. sådana explosiva varor som avses i 4 § lagen (2010:1011) om  brandfarliga och explosiva varor.<p><a name="K3P10S2"></a></p>

Försändelsen ska överlämnas till Tullverket om myndigheten  begär det. Befordringsföretaget ska också på annat sätt  medverka i Tullverkets kontrollverksamhet enligt  tullagstiftningen i fråga om varor som befordras med post, på  järnväg eller med luftfartyg. <i>Lag (2024:753)</i>.<p><a name="K3P10S3"></a></p><h4 name="Tullkontroll vid intrång i vissa immateriella rättigheter"><a name="Tullkontroll vid intrång i vissa immateriella rättigheter">Tullkontroll vid intrång i vissa immateriella rättigheter</a></h4><p><a name="K3P10S4"></a></p><a class="paragraf" name="K3P11"><b>11 §</b></a>   Uttryck som används i 12-16 §§ har den innebörd som anges  i förordning (EU) nr 608/2013. <i>Lag (2024:753)</i>.<p><a name="K3P11S2"></a></p><a class="paragraf" name="K3P12"><b>12 §</b></a>   Tullverket ska underrätta innehavaren av ett beslut om  beviljande av ansökan enligt förordning (EU) nr 608/2013 om  beslut enligt artikel 11.3, 13 eller 16 i förordningen. En  sådan underrättelse ska lämnas inom 30 arbetsdagar efter det  att Tullverket<br />
   1. fick kännedom om de omständigheter som kan ligga till grund  för ett beslut enligt artikel 11.3 eller 16 i förordningen,  eller<br />
   2. tog emot en sådan begäran som avses i artikel 13 i  förordningen. <i>Lag (2024:753)</i>.<p><a name="K3P12S2"></a></p><a class="paragraf" name="K3P13"><b>13 §</b></a>   Tullverket ska underrätta innehavaren av ett beslut om  beviljande av ansökan om följande beslut som myndigheten  fattar enligt förordning (EU) nr 608/2013:<br />
   1. beslut att avslå eller avvisa en begäran enligt  artikel 12.1 om förlängning, eller<br />
   2. beslut enligt artikel 12.5 att återkalla eller ändra ett  beslut om förlängning.<p><a name="K3P13S2"></a></p>

En sådan underrättelse ska lämnas inom 30 arbetsdagar efter  det att Tullverket<br />
   1. tagit emot en sådan begäran som avses i artikel 12.1, eller<br />
   2. fått kännedom om de omständigheter som kan ligga till grund  för ett beslut enligt artikel 12.5. <i>Lag (2024:753)</i>.<p><a name="K3P13S3"></a></p><a class="paragraf" name="K3P14"><b>14 §</b></a>   Uppkommer en skada på en vara vid en sådan inspektion som  avses i artikel 19.1 i förordning (EU) nr 608/2013, ansvarar  den som inspekterar varan för skadan. <i>Lag (2024:753)</i>.<p><a name="K3P14S2"></a></p><a class="paragraf" name="K3P15"><b>15 §</b></a>   Frågor om huruvida en vara gör intrång i en immateriell  rättighet och hur en sådan vara ska hanteras prövas av domstol  enligt det som gäller för den immateriella rättigheten i  fråga.<p><a name="K3P15S2"></a></p>

Domstolen får meddela ett interimistiskt beslut om att ett  uppskov med att frigöra eller hålla kvar en vara ska upphöra.<p><a name="K3P15S3"></a></p>

Tullverket ska verkställa sådana domar och beslut från  domstolen som fått laga kraft och som gäller frigörande,  ändring eller förstöring av varor vilkas frigörande skjutits  upp eller som hålls kvar av Tullverket. <i>Lag (2024:753)</i>.<p><a name="K3P15S4"></a></p><a class="paragraf" name="K3P16"><b>16 §</b></a>   När en dom eller ett beslut om förstöring av eller någon  annan åtgärd med varor vilkas frigörande har skjutits upp  eller som hålls kvar av Tullverket har fått laga kraft, har  innehavaren av ett beslut om ingripande rätt till ersättning  för sina kostnader i samband med Tullverkets ingripande mot  varorna.<p><a name="K3P16S2"></a></p>

Ersättningsskyldig enligt första stycket är den som domstolens  beslut har gått emot. Kan ersättningskravet riktas mot flera  personer, har dessa ett solidariskt ansvar att ersätta  innehavaren av beslutet. <i>Lag (2024:753)</i>.<p><a name="K3P16S3"></a></p><br /><h3 name="K4"><a name="K4">4 kap. Har upphävts genom <i>lag (2024:753)</i>.
</a></h3><p><a name="K3P16S2"></a></p><br /><h3 name="K5"><a name="K5">5 kap. Överträdelser och sanktioner
</a></h3><p><a name="K3P16S2"></a></p><a class="paragraf" name="K5P1"><b>1 §</b></a>   Vid tillämpningen av bestämmelserna i detta kapitel  gäller det som sägs om gäldenär även den som är skyldig att  betala skatt enligt 2 kap. 1 §.<p><a name="K5P1S2"></a></p><h4 name="Tullförseelse"><a name="Tullförseelse">Tullförseelse</a></h4><p><a name="K5P1S3"></a></p><a class="paragraf" name="K5P2"><b>2 §</b></a>   För tullförseelse döms till böter den som uppsåtligen  eller av oaktsamhet<br />
   1. bryter mot föreskrift i tullagstiftningen,<br />
   2. bryter mot anmälningsskyldigheten i artikel 3 eller  redovisningsskyldigheten i artikel 4 i förordning (EU) 
2018/1672, i den ursprungliga lydelsen, eller<br />
   3. inte fullgör sin rapporteringsskyldighet enligt artikel 
18a.4-6 i förordning (EG) nr 515/97, i lydelsen enligt  Europaparlamentets och rådets förordning (EU) 2015/1525.<p><a name="K5P2S2"></a></p>

Första stycket gäller också den som uppsåtligen eller av  oaktsamhet bryter mot beslut som Tullverket meddelat med stöd  av tullagstiftningen om<br />
   1. skyldighet att föra anteckningar och lämna uppgifter om  varor som<br />
      a) förvaras i en anläggning för tillfällig lagring, ett  tullager eller en frizon, eller<br />
      b) är föremål för förenklingar vid tillämpning av ett  tullförfarande,<br />
   2. skyldighet i övrigt att lämna uppgift eller handling till  Tullverket, eller<br />
   3. användningen eller förbrukningen av en icke-unionsvara.<p><a name="K5P2S3"></a></p>

I ringa fall ska det inte dömas till ansvar. <i>Lag (2021:753)</i>.<p><a name="K5P2S4"></a></p><a class="paragraf" name="K5P3"><b>3 §</b></a>   Ansvar för tullförseelse ska inte dömas ut, om gärningen  är belagd med straff i brottsbalken, lagen (2000:1225) om  straff för smuggling eller terroristbrottslagen (2022:666).<br /><i>Lag (2022:688)</i>.<p><a name="K5P3S2"></a></p><a class="paragraf" name="K5P4"><b>4 §</b></a>   Allmänt åtal för tullförseelse får väckas endast efter  medgivande av Tullverket.<p><a name="K5P4S2"></a></p><h4 name="Tulltillägg"><a name="Tulltillägg">Tulltillägg</a></h4><p><a name="K5P4S3"></a></p><a class="paragraf" name="K5P5"><b>5 §</b></a>   Tulltillägg ska tas ut av den som är gäldenär och skyldig  att ge in tulldeklaration skriftligen eller med elektronisk  databehandlingsteknik och som på något annat sätt än  muntligen under förfarandet har lämnat en oriktig uppgift  till ledning för fastställande av tull.<p><a name="K5P5S2"></a></p>

Detsamma gäller om gäldenären har lämnat en sådan uppgift i  ett ärende som avser<br />
   1. omprövning, återbetalning, eftergift eller ett  överklagande, och<br />
   2. uppgiften inte har godtagits efter prövning i sak.<p><a name="K5P5S3"></a></p><a class="paragraf" name="K5P6"><b>6 §</b></a>   En uppgift ska anses vara oriktig om det klart framgår  att<br />
   1. en lämnad uppgift är felaktig, eller<br />
   2. en uppgift som ska lämnas till ledning för beslut om tull  har utelämnats.<p><a name="K5P6S2"></a></p>

En uppgift ska dock inte anses vara oriktig om<br />
   1. uppgiften tillsammans med övriga lämnade uppgifter utgör  tillräckligt underlag för ett riktigt beslut, eller<br />
   2. den uppenbart inte kan läggas till grund för ett beslut.<p><a name="K5P6S3"></a></p><a class="paragraf" name="K5P7"><b>7 §</b></a>   Tulltillägget enligt 5 § är tjugo procent av den tull som  inte skulle ha tagits ut, om den oriktiga uppgiften godtagits.<p><a name="K5P7S2"></a></p>

Tulltillägget är dock tio procent när det gäller  mervärdesskatt som får dras av vid redovisning av skatt enligt  mervärdesskattelagen (2023:200). <i>Lag (2023:209)</i>.<p><a name="K5P7S3"></a></p><a class="paragraf" name="K5P8"><b>8 §</b></a>   Tulltillägg ska tas ut av gäldenären i de fall då<br />
   1. tull har fastställts på skälig grund på grund av utebliven  tulldeklaration och sådan inte har kommit in trots att ett  föreläggande sänts ut till gäldenären, eller<br />
   2. avvikelse från deklarationen har skett när tull har  fastställts på skälig grund.<p><a name="K5P8S2"></a></p>

Tulltillägget är tjugo procent av den tull som fastställts  enligt första stycket och som tas ut av gäldenären utöver den  tull som annars skulle ha tagits ut av denne. Till den del  fastställandet av tull innefattar rättelse av en oriktig  uppgift från gäldenären tas tulltillägg ut enligt 7 § första  stycket.<p><a name="K5P8S3"></a></p><a class="paragraf" name="K5P9"><b>9 §</b></a>   Tulltillägg ska, även i andra fall än de som avses i 5  och 8 §§, tas ut om tull ska tas ut på grund av uppkomsten av  en tullskuld i enlighet med artikel 79 i förordning (EU) nr 
952/2013, i den ursprungliga lydelsen.<p><a name="K5P9S2"></a></p>

Första stycket gäller endast om gäldenären rätteligen skulle  ha lämnat en skriftlig eller med elektronisk  databehandlingsteknik upprättad tulldeklaration till ledning  för beslut om tull.<p><a name="K5P9S3"></a></p>

Tulltillägget enligt första stycket är tjugo procent av den  tull som tas ut.<p><a name="K5P9S4"></a></p><a class="paragraf" name="K5P10"><b>10 §</b></a>   Tulltillägg ska tas ut av den som förfogat över en vara  som hänförts till förfarandet för övergång till fri  omsättning i strid mot en föreskriven förutsättning för  återbetalning eller eftergift av tull.<p><a name="K5P10S2"></a></p>

Tulltillägget är tjugo procent av den tull som felaktigt har  betalats tillbaka eller eftergetts.<p><a name="K5P10S3"></a></p><a class="paragraf" name="K5P11"><b>11 §</b></a>   Vid tillämpning av 5 och 8 §§ ansvarar gäldenären för  det som gäldenärens ombud gör eller låter bli att göra.  Tulldeklaration eller annat dokument som lämnas för en  gäldenär som är juridisk person ska anses ha lämnats av  gäldenären, om det inte var uppenbart att uppgiftslämnaren  saknade behörighet att företräda gäldenären.<p><a name="K5P11S2"></a></p><a class="paragraf" name="K5P12"><b>12 §</b></a>   Tulltillägg ska inte tas ut<br />
   1. om gäldenären på eget initiativ har rättat den oriktiga  uppgiften eller anmält förhållande som avses i 9 §, eller <br />
   2. om det tullbelopp som kunde ha undandragits genom  felaktigheten eller passiviteten är obetydligt.<p><a name="K5P12S2"></a></p><a class="paragraf" name="K5P13"><b>13 §</b></a>   Tulltillägg ska inte tas ut om en icke-unionsvara eller  dess värde förverkas. Om endast en del av varan eller dess  värde har förverkats, gäller förbudet att ta ut tulltillägg  endast för den delen av varan eller värdet som förverkats.  Ett tidigare meddelat beslut om tulltillägg ska upphävas  eller ändras efter det att en dom eller ett beslut som  innefattar förverkande har fått laga kraft.<p><a name="K5P13S2"></a></p><a class="paragraf" name="K5P14"><b>14 §</b></a>   Om det inte längre finns någon betalningsskyldighet för  tull, får Tullverket inte ta ut tulltillägg på beloppet.<p><a name="K5P14S2"></a></p><h4 name="Förseningsavgift"><a name="Förseningsavgift">Förseningsavgift</a></h4><p><a name="K5P14S3"></a></p><a class="paragraf" name="K5P15"><b>15 §</b></a>   Om den som deklarerat en vara med tillämpning av ett  förenklat förfarande som medför skyldighet att ge in en  kompletterande deklaration inte har gett in den  kompletterande deklarationen vid den tidpunkt då denna senast  skulle ha lämnats, ska en särskild avgift (förseningsavgift)  tas ut av deklaranten.<p><a name="K5P15S2"></a></p>

Förseningsavgiften är 500 kronor. Om den som uppmanats att  lämna deklaration inte fullgjort sin skyldighet inom den  bestämda tiden, är avgiften dock 1 000 kronor.<p><a name="K5P15S3"></a></p><h4 name="Gemensamma bestämmelser för tulltillägg och  förseningsavgift"><a name="Gemensamma bestämmelser för tulltillägg och  förseningsavgift">Gemensamma bestämmelser för tulltillägg och  förseningsavgift</a></h4><p><a name="K5P15S4"></a></p><a class="paragraf" name="K5P16"><b>16 §</b></a>   Tullverket ska ompröva beslut om  tulltillägg och förseningsavgift om gäldenären eller  deklaranten begär det eller om det finns andra skäl. Då  tilllämpas bestämmelserna i tullagstiftningen om omprövning  av beslut om tull.<p><a name="K5P16S2"></a></p><a class="paragraf" name="K5P17"><b>17 §</b></a>   Tullverket ska besluta om hel eller delvis befrielse från  tulltillägg eller förseningsavgift om det är oskäligt att ta  ut avgiften med fullt belopp. <p><a name="K5P17S2"></a></p>

Vid bedömningen ska det särskilt beaktas om<br />
   1. den felaktighet eller passivitet som lett till avgiften kan  antas ha<br />
   - berott på ålder, hälsa eller liknande förhållanden, eller<br />
   - berott på en felbedömning av reglerna eller betydelsen av de  faktiska förhållandena,<br />
   2. avgiften inte står i rimlig proportion till felaktigheten  eller passiviteten,<br />
   3. en oskäligt lång tid har gått efter det att Tullverket har  funnit anledning att anta att avgift ska tas ut utan att den  som avgiften gäller kan lastas för dröjsmålet, eller<br />
   4. felaktigheten eller passiviteten även har medfört att den  som avgiften gäller fällts till ansvar för brott enligt lagen 
(2000:1225) om straff för smuggling eller 2 § eller blivit  föremål för utvidgat förverkande enligt 36 kap. 6 §  brottsbalken.<p><a name="K5P17S3"></a></p>

Deklaranten får helt eller delvis befrias från  förseningsavgift även när passiviteten är obetydlig.<br /><i>Lag (2024:879)</i>.<p><a name="K5P17S4"></a></p><a class="paragraf" name="K5P18"><b>18 §</b></a>   Tulltillägg eller förseningsavgift får inte beslutas för  en gäldenär eller en deklarant som har avlidit.<p><a name="K5P18S2"></a></p><a class="paragraf" name="K5P19"><b>19 §</b></a>   Frågor om tulltillägg och förseningsavgift prövas av  Tullverket. Allmän förvaltningsdomstol prövar dock, på talan  av det allmänna ombud som avses i 6 kap. 1 §, frågor om  tulltillägg på grund av oriktiga uppgifter i mål om tull.  Sådan talan får föras, om den oriktiga uppgiften inte har  godtagits efter prövning i sak eller inte har prövats i  målet. Talan ska väckas genom ansökan inom ett år från  utgången av den månad då domen eller det slutliga beslutet i  målet har fått laga kraft.<p><a name="K5P19S2"></a></p><a class="paragraf" name="K5P20"><b>20 §</b></a>   Följande bestämmelser tillämpas även i fråga om  tulltillägg och förseningsavgift:<br />
   - artikel 110 om anstånd med betalning i förordning (EU) nr 
952/2013, i den ursprungliga lydelsen, och<br />
   - 2 kap. 4 §, 7 § första stycket, 8 § och 16 §.<p><a name="K5P20S2"></a></p><a class="paragraf" name="K5P21"><b>21 §</b></a>   Tulltillägg och förseningsavgifter tillfaller staten.<p><a name="K5P21S2"></a></p><br /><h3 name="K6"><a name="K6">6 kap. Överklagande
</a></h3><p><a name="K5P21S2"></a></p><h4 name="Det allmänna ombudet"><a name="Det allmänna ombudet">Det allmänna ombudet</a></h4><p><a name="K5P21S3"></a></p><a class="paragraf" name="K6P1"><b>1 §</b></a>   Hos Tullverket ska det finnas ett allmänt ombud som utses  av regeringen. Det allmänna ombudet får överklaga Tullverkets  beslut om tull, annan skatt än tull enligt 2 kap. 1 § andra  stycket, ränta, tulltillägg och förseningsavgift.<p><a name="K6P1S2"></a></p><h4 name="Överklagande av Tullverkets beslut"><a name="Överklagande av Tullverkets beslut">Överklagande av Tullverkets beslut</a></h4><p><a name="K6P1S3"></a></p>

Vilka beslut får överklagas?<p><a name="K6P1S4"></a></p><a class="paragraf" name="K6P2"><b>2 §</b></a>   Följande beslut av Tullverket får överklagas till allmän  förvaltningsdomstol:<br />
   1. beslut enligt tullagstiftningen,<br />
   2. beslut enligt artikel 7.1 i förordning (EU) 2018/1672, och<br />
   3. beslut enligt artikel 7.2, 9.1, 11.3, 12.1, 12.2, 12.5, 13  eller 16 i förordning (EU) nr 608/2013 samt beslut att avvisa  en ansökan som inte uppfyller villkoren i artikel 5.3 i den  förordningen.<p><a name="K6P2S2"></a></p>

Tullverkets eller annan förvaltningsmyndighets beslut om  nedsättning eller befrielse enligt 2 kap. 12 och 20 §§  överklagas hos regeringen.<p><a name="K6P2S3"></a></p>

Prövningstillstånd krävs vid överklagande till kammarrätten.  Detsamma gäller vid överklagande i mål som avses i 5 kap. 
19 §. <i>Lag (2024:753)</i>.<p><a name="K6P2S4"></a></p><h4 name="Tiden för överklagande"><a name="Tiden för överklagande">Tiden för överklagande</a></h4><p><a name="K6P2S5"></a></p><a class="paragraf" name="K6P3"><b>3 §</b></a>   Om ett överklagande enligt 2 § gäller beslut om tull eller  beslut om annan skatt än tull enligt 2 kap. 1 § andra stycket,  ska överklagandet ha kommit in till Tullverket inom tre år  från den dag då tullskulden uppkom, skattskyldigheten inträdde  eller den beskattningsgrundande händelsen inträffade.<p><a name="K6P3S2"></a></p>

Om beslutet har meddelats senare än två och ett halvt år efter  den dag som avses i första stycket, får överklagandet dock  komma in inom två månader från den dag då gäldenären eller den  skattskyldige fick del av beslutet, om tiden för överklagande  därigenom blir längre.<p><a name="K6P3S3"></a></p>

Om beslut som avses i första stycket har omprövats, får även  omprövningsbeslutet överklagas inom treårsfristen. Om  omprövningsbeslutet meddelats senare än två och ett halvt år  efter den dag som avses i första stycket, får överklagandet  dock komma in inom två månader från den dag då gäldenären  eller den skattskyldige fick del av omprövningsbeslutet, om  tiden för överklagande därigenom blir längre.<p><a name="K6P3S4"></a></p>

Gäldenären eller den som är skyldig att betala skatten får  överklaga ett beslut som avses i första eller tredje stycket  även om beslutet inte är till nackdel för denne.<br /><i>Lag (2023:209)</i>.<p><a name="K6P3S5"></a></p><h4 name="Omprövning av det överklagade beslutet"><a name="Omprövning av det överklagade beslutet">Omprövning av det överklagade beslutet</a></h4><p><a name="K6P3S6"></a></p><a class="paragraf" name="K6P4"><b>4 §</b></a>   Om ett överklagande enligt 3 § inte avvisas som för sent  inkommet, ska Tullverket snarast ompröva det överklagade  beslutet.<p><a name="K6P4S2"></a></p><a class="paragraf" name="K6P5"><b>5 §</b></a>   Ett överklagande förfaller, om beslutet vid omprövningen  ändras så som den klagande begär. Beslutet ska innehålla en  uttrycklig upplysning om att det medför denna verkan.<p><a name="K6P5S2"></a></p>

Om beslutet ändras på annat sätt, ska överklagandet anses  omfatta det nya beslutet. Om det finns skäl för det, får den  klagande ges tillfälle att återkalla överklagandet.<p><a name="K6P5S3"></a></p><h4 name="Överlämnande av handlingar till förvaltningsrätten"><a name="Överlämnande av handlingar till förvaltningsrätten">Överlämnande av handlingar till förvaltningsrätten</a></h4><p><a name="K6P5S4"></a></p><a class="paragraf" name="K6P6"><b>6 §</b></a>   Om ett överklagande varken avvisas eller förfaller, ska  Tullverket överlämna handlingarna i ärendet till  förvaltningsrätten. Om det finns särskilda skäl, får ett  överklagande enligt 3 § överlämnas utan föregående  omprövning.<p><a name="K6P6S2"></a></p><h4 name="Överklagande av beslut om ränta, tulltillägg och  förseningsavgift"><a name="Överklagande av beslut om ränta, tulltillägg och  förseningsavgift">Överklagande av beslut om ränta, tulltillägg och  förseningsavgift</a></h4><p><a name="K6P6S3"></a></p><a class="paragraf" name="K6P7"><b>7 §</b></a>   Bestämmelserna i 3-6 §§ gäller också överklagande av  beslut om ränta, tulltillägg och förseningsavgift.<p><a name="K6P7S2"></a></p>

Ett yrkande som avser tulltillägg och som görs av en gäldenär  eller den som är skyldig att betala skatten ska, oavsett  tidsfristerna i 3 §, prövas om beslutet om den tull som  tulltillägget avser inte har fått laga kraft. Detsamma gäller  om Tullverket eller det allmänna ombudet framställt ett sådant  yrkande till förmån för gäldenären eller den som är skyldig  att betala skatten. Om yrkandet framställs först i domstol,  kan domstolen besluta att det ska tas upp till prövning av  Tullverket.<p><a name="K6P7S3"></a></p>

Bestämmelserna i andra stycket gäller även en deklarants  yrkande i fråga om förseningsavgift. <i>Lag (2023:209)</i>.<p><a name="K6P7S4"></a></p><h4 name="Anslutningsöverklagande"><a name="Anslutningsöverklagande">Anslutningsöverklagande</a></h4><p><a name="K6P7S5"></a></p><a class="paragraf" name="K6P8"><b>8 §</b></a>   Om en part har överklagat Tullverkets beslut i ett sådant  ärende som avses i 3 och 7 §§, får också motparten överklaga  beslutet, även om den för motparten föreskrivna tiden för  överklagande har gått ut. Motpartens skrivelse ska ha kommit  in till Tullverket inom två månader från den dag då motparten  fick del av den först ingivna skrivelsen med överklagande  eller, om motparten inte fått del av den före utgången av den  tid inom vilken den senast skulle ha kommit in, från utgången  av denna tid.<p><a name="K6P8S2"></a></p>

Återkallas eller förfaller det första överklagandet på annat  sätt, förfaller även det senare överklagandet.<p><a name="K6P8S3"></a></p><h4 name="Verkställighet av beslut som överklagas"><a name="Verkställighet av beslut som överklagas">Verkställighet av beslut som överklagas</a></h4><p><a name="K6P8S4"></a></p><a class="paragraf" name="K6P9"><b>9 §</b></a>   Bestämmelserna om verkställighet av beslut som överklagas  i artikel 45 i förordning (EU) nr 952/2013, i den  ursprungliga lydelsen, tillämpas även på beslut om  tulltillägg och förseningsavgift samt beslut om annan skatt  än tull som ska betalas till Tullverket.<p><a name="K6P9S2"></a></p><h4 name="Talan om tulltillägg eller förseningsavgift"><a name="Talan om tulltillägg eller förseningsavgift">Talan om tulltillägg eller förseningsavgift</a></h4><p><a name="K6P9S3"></a></p><a class="paragraf" name="K6P10"><b>10 §</b></a>   Om det allmänna ombudet har överklagat ett beslut om  tull, ska talan om tulltillägg eller förseningsavgift med  anledning av beslutet föras samtidigt.<p><a name="K6P10S2"></a></p><h4 name="Överklagande av förvaltningsrättens och kammarrättens  beslut"><a name="Överklagande av förvaltningsrättens och kammarrättens  beslut">Överklagande av förvaltningsrättens och kammarrättens  beslut</a></h4><p><a name="K6P10S3"></a></p><h4 name="Det allmänna ombudets rätt att överklaga beslut"><a name="Det allmänna ombudets rätt att överklaga beslut">Det allmänna ombudets rätt att överklaga beslut</a></h4><p><a name="K6P10S4"></a></p><a class="paragraf" name="K6P11"><b>11 §</b></a>   Det allmänna ombudet får överklaga ett beslut av  förvaltningsrätten eller kammarrätten i frågor som avses i 3  och 7 §§ även om ombudet inte tidigare har fört det allmännas  talan i målet.<p><a name="K6P11S2"></a></p><h4 name="Anslutningsöverklagande"><a name="Anslutningsöverklagande">Anslutningsöverklagande</a></h4><p><a name="K6P11S3"></a></p><a class="paragraf" name="K6P12"><b>12 §</b></a>   Om någon har överklagat ett beslut av en  förvaltningsrätt eller kammarrätt i frågor som avses i 3 och 
7 §§, får även någon annan som har haft rätt att överklaga  beslutet ge in ett överklagande, även om den tid för  överklagande som gäller för honom eller henne har gått ut.  Ett sådant överklagande ska ges in inom en vecka från  utgången av den tid inom vilken det första överklagandet  skulle ha gjorts.<p><a name="K6P12S2"></a></p>

Återkallas eller förfaller det första överklagandet på annat  sätt, förfaller även det senare överklagandet.<p><a name="K6P12S3"></a></p><h4 name="När för det allmänna ombudet det allmännas talan?"><a name="När för det allmänna ombudet det allmännas talan?">När för det allmänna ombudet det allmännas talan?</a></h4><p><a name="K6P12S4"></a></p><a class="paragraf" name="K6P13"><b>13 §</b></a>   Om det allmänna ombudet överklagar ett beslut, ska  ombudet föra det allmännas talan.<p><a name="K6P13S2"></a></p>

I mål som gäller beslut i frågor som avses i 3 och 7 §§ förs  det allmännas talan i Högsta förvaltningsdomstolen av det  allmänna ombudet.<p><a name="K6P13S3"></a></p><a class="paragraf" name="K6P14"><b>14 §</b></a>   Det allmänna ombudet får ta över uppgiften att i allmän  förvaltningsdomstol föra det allmännas talan i ett visst  ärende eller en viss grupp av ärenden som gäller frågor som  avses i 3 och 7 §§. <p><a name="K6P14S2"></a></p>

Det allmänna ombudet får uppdra åt en tulltjänsteman att  företräda det allmänna i allmän förvaltningsdomstol.<p><a name="K6P14S3"></a></p>

Bestämmelserna i första och andra styckena gäller också i mål  om betalningssäkring. <i>Lag (2024:753)</i>.<p><a name="K6P14S4"></a></p><h4 name="Det allmänna ombudet får överklaga till förmån för enskild  part"><a name="Det allmänna ombudet får överklaga till förmån för enskild  part">Det allmänna ombudet får överklaga till förmån för enskild  part</a></h4><p><a name="K6P14S5"></a></p><a class="paragraf" name="K6P15"><b>15 §</b></a>   Det allmänna ombudet får inom den för ombudet gällande  tiden för överklagande föra talan i frågor som avses i 3 och 
7 §§ till förmån för en enskild part. Ombudet har då samma  behörighet som den enskilde. <p><a name="K6P15S2"></a></p>

Bestämmelserna i första stycket gäller också i mål om  betalningssäkring.<p><a name="K6P15S3"></a></p><h4 name="Handläggning vid domstol"><a name="Handläggning vid domstol">Handläggning vid domstol</a></h4><p><a name="K6P15S4"></a></p><h4 name="Ändring av talan"><a name="Ändring av talan">Ändring av talan</a></h4><p><a name="K6P15S5"></a></p><a class="paragraf" name="K6P16"><b>16 §</b></a>   I mål som gäller beslut som avses i 3 och 7 §§ får talan  inte ändras i annat fall än som anges i 17 och 18 §§.<p><a name="K6P16S2"></a></p>

Det ska dock inte anses vara en ändring av talan när den som  överklagat<br />
   1. inskränker sin talan, eller<br />
   2. åberopar en ny omständighet till stöd för sin talan utan  att frågan som ska prövas ändras.<p><a name="K6P16S3"></a></p><a class="paragraf" name="K6P17"><b>17 §</b></a>   I ett mål som gäller beslut som avses i 3 och 7 §§ får  den som överklagat yrka något nytt under förutsättning att  någon ny fråga inte tas upp i målet. <p><a name="K6P17S2"></a></p>

I mål i förvaltningsrätten får den som överklagat ta upp en  ny fråga, om <br />
   1. det görs inom den tid som gäller för överklagande,<br />
   2. den nya frågan har samband med den fråga som ska prövas,  och<br />
   3. förvaltningsrätten anser att frågan utan olägenhet kan  prövas i målet. <p><a name="K6P17S3"></a></p><a class="paragraf" name="K6P18"><b>18 §</b></a>   Den som har överklagat ett beslut i en fråga som har  föranlett tulltillägg får även ta upp frågan om tulltillägg  om domstolen anser att tulltillägget utan olägenhet kan  prövas i målet.<p><a name="K6P18S2"></a></p><a class="paragraf" name="K6P19"><b>19 §</b></a>   Om domstolen i ett fall som avses i 17 § andra stycket  och 18 § inte prövar den nya frågan, får domstolen överlämna  frågan till Tullverket för prövning.<p><a name="K6P19S2"></a></p><h4 name="Deldom"><a name="Deldom">Deldom</a></h4><p><a name="K6P19S3"></a></p><a class="paragraf" name="K6P20"><b>20 §</b></a>   Om det finns flera frågor i ett mål som gäller beslut  som avses i 3 och 7 §§, får domstolen besluta särskilt i  någon av frågorna trots att handläggningen av övriga frågor  inte är klar.<p><a name="K6P20S2"></a></p><h4 name="Mellandom"><a name="Mellandom">Mellandom</a></h4><p><a name="K6P20S3"></a></p><a class="paragraf" name="K6P21"><b>21 §</b></a>   Om det är lämpligt med hänsyn till utredningen i ett mål  som gäller beslut som avses i 3 och 7 §§, får domstolen  besluta särskilt om<br />
   1. en eller flera omständigheter som var för sig har  omedelbar betydelse för utgången i målet, eller<br />
   2. hur en uppkommen fråga, som främst har betydelse för  rättstillämpningen, ska bedömas vid avgörandet av målet.<p><a name="K6P21S2"></a></p>

Domstolen bestämmer om beslutet ska få överklagas direkt  eller först i samband med domstolens beslut i själva målet.<p><a name="K6P21S3"></a></p>

Om domstolen bestämmer att ett särskilt beslut får överklagas  direkt, får domstolen besluta att målet i övrigt ska vila  till dess att det särskilda beslutet har fått laga kraft.<p><a name="K6P21S4"></a></p><h4 name="Muntlig förhandling"><a name="Muntlig förhandling">Muntlig förhandling</a></h4><p><a name="K6P21S5"></a></p><a class="paragraf" name="K6P22"><b>22 §</b></a>   Förvaltningsrätten och kammarrätten ska hålla muntlig  förhandling i ett mål om tulltillägg eller förseningsavgift  om en enskild begär det. Muntlig förhandling behöver dock  inte hållas, om tulltillägget eller förseningsavgiften inte  kommer att tas ut.<p><a name="K6P22S2"></a></p><h4 name="Företrädaransvar"><a name="Företrädaransvar">Företrädaransvar</a></h4><p><a name="K6P22S3"></a></p><a class="paragraf" name="K6P23"><b>23 §</b></a>   Om talan om betalningsskyldighet enligt 59 kap. 13 §  skatteförfarandelagen (2011:1244) har väckts genom ansökan  mot en företrädare för en juridisk person, ska det som sägs i  detta kapitel om skattskyldig, klagande, enskild, part eller  motpart även gälla företrädaren.<p><a name="K6P23S2"></a></p><h4 name="Behörig förvaltningsrätt"><a name="Behörig förvaltningsrätt">Behörig förvaltningsrätt</a></h4><p><a name="K6P23S3"></a></p><h4 name="Frågor om bevissäkring"><a name="Frågor om bevissäkring">Frågor om bevissäkring</a></h4><p><a name="K6P23S4"></a></p><a class="paragraf" name="K6P24"><b>24 §</b></a>   Frågor om bevissäkring prövas av den förvaltningsrätt  inom vars domkrets beslut om bevissäkring ska verkställas  eller har verkställts. <p><a name="K6P24S2"></a></p><h4 name="Frågor om betalningssäkring"><a name="Frågor om betalningssäkring">Frågor om betalningssäkring</a></h4><p><a name="K6P24S3"></a></p><a class="paragraf" name="K6P25"><b>25 §</b></a>   Frågor om betalningssäkring prövas av den  förvaltningsrätt som är behörig enligt 46 kap. 19 §  skatteförfarandelagen (2011:1244) eller den förvaltningsrätt  som är behörig att pröva ett överklagande av beslut om den  tull, skatt, ränta eller avgift som betalningssäkringen  gäller.<p><a name="K6P25S2"></a></p><h4 name="Dröjsmålstalan"><a name="Dröjsmålstalan">Dröjsmålstalan</a></h4><p><a name="K6P25S3"></a></p><a class="paragraf" name="K6P26"><b>26 §</b></a>   Om Tullverket, efter att ha godtagit en ansökan enligt  artikel 22.2 i förordning (EU) nr 952/2013, inte har meddelat  ett beslut inom den tidsfrist som avses i artikel 22.3 i den  förordningen, får den sökande begära förklaring av allmän  förvaltningsdomstol att ärendet onödigt uppehålls.<p><a name="K6P26S2"></a></p>

Prövningstillstånd krävs vid överklagande till  kammarrätten.<p><a name="K6P26S3"></a></p>

Om Tullverket inte har meddelat ett beslut  inom en månad från det att domstolen har lämnat en  förklaring, ska ansökan anses ha avslagits.<p><a name="K6P26S4"></a></p><br /><h3 name="K7"><a name="K7">7 kap. Särskilda bestämmelser
</a></h3><p><a name="K6P26S2"></a></p><h4 name="Åtgärder vid nöd eller olycka"><a name="Åtgärder vid nöd eller olycka">Åtgärder vid nöd eller olycka</a></h4><p><a name="K6P26S3"></a></p><a class="paragraf" name="K7P1"><b>1 §</b></a>   Den som på grund av nöd eller av något annat tvingande  skäl undandrar varor eller transportmedel från  tullövervakning, ska snarast underrätta Tullverket om detta. <p><a name="K7P1S2"></a></p>

En underrättelse enligt första stycket får i stället göras  till Polismyndigheten i fråga om fordon och luftfartyg och  till Kustbevakningen i fråga om fartyg. Underrättelsen ska  vidarebefordras till Tullverket.<p><a name="K7P1S3"></a></p><a class="paragraf" name="K7P2"><b>2 §</b></a>   Om ett transportmedel som omfattas av tullövervakning  eller medför varor som omfattas av tullövervakning  förolyckas, ska den som har någon handling som avser  transportmedlet eller varorna genast lämna handlingen till  Tullverket. <p><a name="K7P2S2"></a></p>

En handling enligt första stycket får i stället lämnas till  Kustbevakningen, om transportmedlet är ett fartyg. Handlingen  ska vidarebefordras till Tullverket.<p><a name="K7P2S3"></a></p><h4 name="Internationell unionsflygplats"><a name="Internationell unionsflygplats">Internationell unionsflygplats</a></h4><p><a name="K7P2S4"></a></p><a class="paragraf" name="K7P3"><b>3 §</b></a>   Beslut om att en flygplats ska utgöra internationell  unionsflygplats fattas av regeringen.<p><a name="K7P3S2"></a></p><h4 name="Delgivning"><a name="Delgivning">Delgivning</a></h4><p><a name="K7P3S3"></a></p><a class="paragraf" name="K7P4"><b>4 §</b></a>   Om Tullverket vid tillämpningen av tullagstiftningen,  förordning (EU) 2018/1672 eller förordning (EU) nr 608/2013  ska underrätta någon om innehållet i en handling eller om  något annat, får det ske genom delgivning.<p><a name="K7P4S2"></a></p>

Delgivning bör användas bara om det behövs med hänsyn till  omständigheterna. <i>Lag (2021:753)</i>.<p><a name="K7P4S3"></a></p><h4 name="Vite"><a name="Vite">Vite</a></h4><p><a name="K7P4S4"></a></p><a class="paragraf" name="K7P5"><b>5 §</b></a>   Tullverket kan förena ett föreläggande med vite <br />
   1. när Tullverket med stöd av tullagstiftningen förelägger  någon att vidta en åtgärd som behövs för myndighetens  kontrollverksamhet, och<br />
   2. om någon<br />
      a) inte har lämnat uppgift som krävs enligt tullagstiftningen,  eller<br />
      b) inte har fullgjort sådan skyldighet som föreskrivs i  artikel 15.1 i förordning (EU) nr 952/2013, i den ursprungliga  lydelsen. <i>Lag (2024:753)</i>.<p><a name="K7P5S2"></a></p><a class="paragraf" name="K7P6"><b>6 §</b></a>   Bestämmelserna i 5 § gäller inte om det finns anledning  att anta att den som ska föreläggas vite eller, i  förekommande fall, dennes ställföreträdare har begått en  gärning som är straffbelagd eller kan leda till tulltillägg  och föreläggandet avser utredning av en fråga som har samband  med den misstänkta gärningen.<p><a name="K7P6S2"></a></p><a class="paragraf" name="K7P7"><b>7 §</b></a>   Den som har överträtt ett vitesföreläggande döms inte  till ansvar enligt 5 kap. 2 § för en gärning som omfattas av  föreläggandet.<p><a name="K7P7S2"></a></p><h4 name="Avrundning av belopp"><a name="Avrundning av belopp">Avrundning av belopp</a></h4><p><a name="K7P7S3"></a></p><a class="paragraf" name="K7P8"><b>8 §</b></a>   Belopp som enligt tullagstiftningen ska betalas till  eller betalas ut från Tullverket ska avrundas till närmaste  lägre hela krontal.<p><a name="K7P8S2"></a></p><h4 name="Tillämpning av skatteförfarandelagen"><a name="Tillämpning av skatteförfarandelagen">Tillämpning av skatteförfarandelagen</a></h4><p><a name="K7P8S3"></a></p><a class="paragraf" name="K7P9"><b>9 §</b></a>   I ärenden och mål om tull, skatt som ska betalas till  Tullverket, ränta, tulltillägg och avgift enligt denna lag  tillämpas bestämmelserna i skatteförfarandelagen (2011:1244)  om<br />
   1. ersättning för kostnader för ombud, biträde eller  utredning i 43 kap., 68 kap. 2 § och 71 kap. 4 §, samt<br />
   2. bevissäkring och betalningssäkring i 3 kap. 8 §, 45 kap. 
2-16 §§, 46 kap., 68 kap. 1 och 3 §§ samt 69 och 71 kap.<p><a name="K7P9S2"></a></p>

Vid tillämpningen av första stycket ska det som sägs i  skatteförfarandelagen om Skatteverket i stället gälla  Tullverket. Vidare ska det som sägs om Kronofogdemyndigheten  i 69 kap. 3 och 11 §§ i stället gälla Tullverket.<p><a name="K7P9S3"></a></p><br /><h3 name="overgang"><a name="overgang">Övergångsbestämmelser</a></h3>
2016:253<br />
   1. Denna lag träder i kraft den 1 maj 2016.<br />
   2. Genom lagen upphävs tullagen (2000:1281) och lagen 
(1994:1548) om vissa tullförfaranden med ekonomisk verkan,  m.m.<br />
   3. Den upphävda tullagen gäller dock fortfarande i fråga om <br />
      a) betalning, indrivning, återbetalning och eftergift av  tull och annan skatt än tull som ska tas ut vid import  avseende varor som har eller borde ha deklarerats för  övergång till fri omsättning före ikraftträdandet,<br />
      b) ränta som hänför sig till tid före ikraftträdandet, <br />
      c) tullkontroller som inletts före ikraftträdandet, och<br />
      d) förseningsavgift i fråga om deklarationer som skulle ha  lämnats före ikraftträdandet.<p><a name="K7P9S2"></a></p>

2020:1161<br />
   1. Denna lag träder i kraft den 1 juli 2021.<br />
   2. Äldre bestämmelser gäller fortfarande i fråga om  mervärdesskatt för vilken skattskyldighet inträtt före  ikraftträdandet.<p><a name="K7P9S3"></a></p>

2021:753<br />
   1. Denna lag träder i kraft den 1 augusti 2021.<br />
   2. Äldre bestämmelser gäller fortfarande för<br />
      a) tullkontroller av kontanta medel som inletts före  ikraftträdandet, och<br />
      b) tullförseelse avseende anmälningar om kontanta medel som  skulle ha lämnats före ikraftträdandet.<p><a name="K7P9S4"></a></p>

2021:1153<br />
   1. Denna lag träder i kraft den 1 januari 2022.<br />
   2. Bestämmelserna i 2 kap. 2 a § tillämpas första gången på  tulldeklarationer som ges in efter ikraftträdandet. <br />
   3. Bestämmelsen i 2 kap. 19 § andra stycket i den nya lydelsen  tillämpas första gången på ansökningar om återbetalning eller  eftergift som görs efter ikraftträdandet.<p><a name="K7P9S5"></a></p>

2021:1170<br />
   1. Denna lag träder i kraft den 1 januari 2022.<br />
   2. Äldre bestämmelser gäller dock fortfarande för förhållanden  som hänför sig till tiden före ikraftträdandet.<p><a name="K7P9S6"></a></p>

2023:209<br />
   1. Denna lag träder i kraft den 1 juli 2023.<br />
   2. Äldre föreskrifter gäller fortfarande för förhållanden som  hänför sig till tiden före ikraftträdandet.<p><a name="K7P9S7"></a></p>

2023:805<br />
   1. Denna lag träder i kraft den 1 november 2024.<br />
   2. Äldre bestämmelser gäller fortfarande för förhållanden som  hänför sig till tiden före ikraftträdandet.<p><a name="K7P9S8"></a></p>

2024:753<br />
   1. Denna lag träder i kraft den 7 november 2024.<br />
   2. Äldre bestämmelser gäller fortfarande för beslut som har  fattats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>