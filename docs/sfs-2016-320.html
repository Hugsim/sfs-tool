<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2016:320) om skydd för geografisk information - SFS sfs-2016-320</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2016:320) om skydd för geografisk information</h1>
            <div class="meta-info">
                <span><strong>SFS:</strong> 2016:320</span> •
                <span><strong>Utfärdad:</strong> 2016-03-17</span>
            </div>
        </header>

        <main class="law-content">
            <h2>Förordning (2016:320) om skydd för geografisk information</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:320<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2016-03-17 <br />  


<b>Ändrad</b>:   
t.o.m. SFS 2025:1147<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:320">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:320">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller kompletterande föreskrifter  till lagen (2016:319) om skydd för geografisk information. De  uttryck som används i denna förordning har samma betydelse  som i lagen.<p><a name="P1S2"></a></p><h4 name="Sjömätning"><a name="Sjömätning">Sjömätning</a></h4><p><a name="P1S3"></a></p><a class="paragraf" name="P2"><b>2 §</b></a>   Försvarsmakten, Sjöfartsverket och Sveriges geologiska  undersökning får utföra sjömätning enligt 3 § lagen 
(2016:319) om skydd för geografisk information. Frågor om  tillstånd i övrigt till sjömätning enligt 3 § och om  upphävande eller ändring av tillstånd enligt 5 § samma lag  ska prövas av Försvarsmakten. Sjöfartsverket ska lämna  Försvarsmakten de upplysningar som Försvarsmakten behöver för  att kunna bedöma om sjömätning kan antas medföra skada för  totalförsvaret.<p><a name="P2S2"></a></p><a class="paragraf" name="P3"><b>3 §</b></a>   I ett beslut om tillstånd till sjömätning eller om  ändring av ett sådant tillstånd ska det anges vem som får  utföra sjömätningen, vilken tidsperiod som avses, vilket  geografiskt område som omfattas och för vilket syfte  sjömätningen får utföras. <p><a name="P3S2"></a></p><h4 name="Fotografering eller liknande registrering"><a name="Fotografering eller liknande registrering">Fotografering eller liknande registrering</a></h4><p><a name="P3S3"></a></p><a class="paragraf" name="P4"><b>4 §</b></a>   Försvarsmakten, Kustbevakningen, Lantmäteriet,  Sjöfartsverket, Sveriges geologiska undersökning, Sveriges  meteorologiska och hydrologiska institut, Polismyndigheten  och Säkerhetspolisen får utföra fotografering eller liknande  registrering från luftfartyg enligt 6 § lagen (2016:319) om  skydd för geografisk information.<p><a name="P4S2"></a></p>

Frågor om tillstånd i övrigt till sådan registrering ska  prövas av Försvarsmakten.<p><a name="P4S3"></a></p><a class="paragraf" name="P5"><b>5 §</b></a>   I ett beslut om tillstånd till fotografering eller  liknande registrering från luftfartyg ska det anges vem som  får utföra fotograferingen eller registreringen, vilken  tidsperiod som avses, vilket geografiskt område som omfattas  och för vilket syfte fotograferingen eller registreringen får  ske. <p><a name="P5S2"></a></p><h4 name="Spridning"><a name="Spridning">Spridning</a></h4><p><a name="P5S3"></a></p><a class="paragraf" name="P6"><b>6 §</b></a>   Försvarsmakten, Lantmäteriet och Sjöfartsverket får  sprida sammanställningar av geografisk information enligt 9 §  lagen (2016:319) om skydd för geografisk information.<p><a name="P6S2"></a></p>

Frågor om tillstånd i övrigt till spridning av  sammanställningar av geografisk information ska prövas av<br />
   1. Sjöfartsverket i fråga om information som avses i 9 §  första stycket 1 samma lag, och<br />
   2. Lantmäteriet i fråga om information som avses i 9 § första  stycket 2 i den lagen.<p><a name="P6S3"></a></p><a class="paragraf" name="P7"><b>7 §</b></a>   Försvarsmakten ska lämna Sjöfartsverket och Lantmäteriet  de upplysningar som dessa myndigheter behöver för att kunna  bedöma om spridningen kan antas medföra skada för  totalförsvaret. Försvarsmakten ska samråda med  Säkerhetspolisen innan uppgifterna lämnas.<p><a name="P7S2"></a></p>

Om Myndigheten för civilt försvar har upplysningar som kan  vara av betydelse för bedömningen, ska även den myndigheten  lämna sådana upplysningar till Sjöfartsverket och  Lantmäteriet. Förordning (2025:1147).<p><a name="P7S3"></a></p><a class="paragraf" name="P8"><b>8 §</b></a>   Bestämmelser om skyldighet för Länsstyrelsen att  underrätta Försvarsmakten om beslut om skyddsobjekt enligt 
7 § andra eller tredje stycket skyddslagen (2010:305) finns i  skyddsförordningen (2010:523).<p><a name="P8S2"></a></p><a class="paragraf" name="P9"><b>9 §</b></a>   Med internationella åtaganden i 10 § första stycket 3  lagen (2016:319) om skydd för geografisk information avses <br />
   1. fördraget om observationsflygningar den 24 mars 1992 (SÖ 
2002:61),<br />
   2. Wiendokumentet om förtroende- och säkerhetsskapande  åtgärder, och<br />
   3. dokumentet om global informationslämning den 28 november 
1994. Förordning (2018:75).<p><a name="P9S2"></a></p><h4 name="Ingripanden mot brott"><a name="Ingripanden mot brott">Ingripanden mot brott</a></h4><p><a name="P9S3"></a></p><a class="paragraf" name="P10"><b>10 §</b></a>   Försvarsmakten och Sjöfartsverket ska lämna  Kustbevakningen de upplysningar som Kustbevakningen behöver  för att fullgöra sina uppgifter och sin rätt att självständigt  ingripa mot brott enligt lagen (2016:319) om skydd för  geografisk information. Förordning (2019:94).<p><a name="P10S2"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P10S3"></a></p><a class="paragraf" name="P11"><b>11 §</b></a>   Försvarsmakten, Sjöfartsverket och Lantmäteriet får  meddela föreskrifter om verkställighet av lagen (2016:319) om  skydd för geografisk information i fråga om  ansökningsförfarandet hos respektive myndighet.<p><a name="P11S2"></a></p><a class="paragraf" name="P12"><b>12 §</b></a>   Försvarsmakten får meddela föreskrifter om undantag från  kravet på sjömätningstillstånd enligt 3 § lagen (2016:319) om  skydd för geografisk information.<p><a name="P12S2"></a></p>

Sjöfartsverket och Lantmäteriet får, var och en inom sitt  ansvarsområde, meddela föreskrifter om undantag från kravet  på tillstånd enligt 9 § samma lag för sammanställningar av  geografisk information som avser vissa geografiska områden  eller som är utformade så att de inte kan antas medföra skada  för totalförsvaret om de sprids. Av föreskrifterna ska det  framgå hur sammanställningarna i sådana fall ska vara  utformade.<p><a name="P12S3"></a></p>

Sjöfartsverket och Lantmäteriet ska samråda med  Försvarsmakten innan föreskrifterna meddelas. Lantmäteriet  ska även samråda med Säkerhetspolisen.<p><a name="P12S4"></a></p><a class="paragraf" name="P13"><b>13 §</b></a>   Sjöfartsverket och Lantmäteriet får, efter iakttagande  av 9 § tredje stycket lagen (2016:319) om skydd för  geografisk information, utföra de åtgärder i en  sammanställning av geografisk information som behövs för att  kunna meddela ett tillstånd.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>