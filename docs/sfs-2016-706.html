<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2016:706) om utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå - SFS sfs-2016-706</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2016:706) om utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå</h1>
            <div class="meta-info">
                <span><strong>SFS:</strong> 2016:706</span> •
                <span><strong>Utfärdad:</strong> 2016-06-09</span>
            </div>
        </header>

        <main class="law-content">
            <h2>Förordning (2016:706) om utbildningsbidrag för kompletterande pedagogisk utbildning som leder till ämneslärarexamen för personer som har en examen på forskarnivå</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:706<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2016-06-09 <br />  


<b>Ändrad</b>:   
t.o.m. SFS 2022:228<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:706">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:706">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Utbildningsbidrag får enligt denna förordning lämnas till  den som deltar i utbildning enligt förordningen (2016:705) om  kompletterande pedagogisk utbildning som leder till  ämneslärarexamen för personer som har en examen på  forskarnivå.<p><a name="P1S2"></a></p>

Bestämmelser om utbildningsbidrag vid frånvaro från  utbildningen finns i 9-12 §§. Förordning (2022:228).<p><a name="P1S3"></a></p><a class="paragraf" name="P2"><b>2 §</b></a>   Utbildningsbidrag får lämnas av de statliga universitet  eller högskolor som omfattas av högskolelagen (1992:1434) och  som regeringen beslutar.<p><a name="P2S2"></a></p>

Med högskolor avses i fortsättningen både universitet och  högskolor.<p><a name="P2S3"></a></p><h4 name="Bidragets storlek"><a name="Bidragets storlek">Bidragets storlek</a></h4><p><a name="P2S4"></a></p><a class="paragraf" name="P3"><b>3 §</b></a>   Utbildningsbidrag lämnas med 25 000 kronor per  kalendermånad.<p><a name="P3S2"></a></p>

Om utbildningsbidrag ska lämnas för endast en del av en  kalendermånad, ska bidrag för varje kalenderdag lämnas med  ett belopp som motsvarar 25 000 kronor delat med antalet  dagar i månaden.<p><a name="P3S3"></a></p><h4 name="Villkor för bidrag för studier"><a name="Villkor för bidrag för studier">Villkor för bidrag för studier</a></h4><p><a name="P3S4"></a></p><a class="paragraf" name="P4"><b>4 §</b></a>   Utbildningsbidrag för studier får bara lämnas för studier  vid en sådan utbildning som anges i 1 § som bedrivs på  heltid.<p><a name="P4S2"></a></p><a class="paragraf" name="P5"><b>5 §</b></a>   Utbildningsbidrag får lämnas för studier under sammanlagt  högst tolv månader.<p><a name="P5S2"></a></p><a class="paragraf" name="P6"><b>6 §</b></a>   Till en studerande som fått utbildningsbidrag för studier  enligt 5 § under sex månader får bidrag lämnas för studier  under ytterligare sex månader bara om den studerande har  fullgjort sina tidigare studier i den omfattning som följer  av högskolans utbildningsplan för utbildningen.<p><a name="P6S2"></a></p><a class="paragraf" name="P7"><b>7 §</b></a>   Utbildningsbidrag får lämnas längst till och med det  kalenderår då den studerande fyller 56 år.<p><a name="P7S2"></a></p><a class="paragraf" name="P8"><b>8 §</b></a>   Om det till en studerande lämnas utbildningsbidrag enligt 
9 § när det för samma tid dessförinnan har beviljats bidrag  för studier enligt 5 §, ska den tid som den studerande är  frånvarande inte räknas in i det sammanlagda antalet månader  enligt 5 och 6 §§. Förordning (2022:228).<p><a name="P8S2"></a></p><h4 name="Villkor för bidrag vid frånvaro"><a name="Villkor för bidrag vid frånvaro">Villkor för bidrag vid frånvaro</a></h4><p><a name="P8S3"></a></p><a class="paragraf" name="P9"><b>9 §</b></a>   Utbildningsbidrag får lämnas för tid då den studerande på  grund av frånvaro som anges i <br />
   1. 10 § första stycket 1 är helt oförmögen att bedriva sina  studier vid den utbildning som anges i 1 §, eller <br />
   2. 10 § första stycket 2, 3 eller 4 är förhindrad att bedriva  sådana studier.<p><a name="P9S2"></a></p>

Utbildningsbidrag får bara lämnas enligt första stycket för  den tid då den studerande har beviljats studieuppehåll från  utbildningen på grund av sådan frånvaro som anges i 10 § och  som den studerande skulle ha fått bidrag för studier enligt 5 
§ för, om han eller hon i stället hade deltagit i  utbildningen. Bara om det finns synnerliga skäl, får  utbildningsbidrag vid frånvaro lämnas för tid innan den  studerandes ansökan om bidrag för studier kom in till  högskolan.<p><a name="P9S3"></a></p>

Utbildningsbidrag får lämnas vid frånvaro som avses i 10 §  första stycket 1 bara om grunden för frånvaron har uppkommit  efter det att den studerande har påbörjat utbildningen.<p><a name="P9S4"></a></p>

Ytterligare begränsningar av under vilken tid  utbildningsbidrag vid frånvaro får lämnas finns i 11 §.<p><a name="P9S5"></a></p><a class="paragraf" name="P10"><b>10 §</b></a>   Utbildningsbidrag får lämnas enligt 9 § vid frånvaro<br />
   1. på grund av sjukdom varvid 3 kap. 26 och 28-32 §§  studiestödsförordningen (2000:655) ska tillämpas,<br />
   2. för en studerande som är förälder för tillfällig vård av  barn i situationer som anges i 13 kap. socialförsäkringsbalken  eller i sådana föreskrifter som avses i 2 kap. 5 a § samma  balk,<br />
   3. för en studerande som är förälder i samband med att den  studerandes barn under 18 år har avlidit, och<br />
   4. för vård av närstående enligt 47 kap. 3 och 4 §§  socialförsäkringsbalken. Förordning (2020:250).<p><a name="P10S2"></a></p><a class="paragraf" name="P11"><b>11 §</b></a>   Utbildningsbidrag får lämnas enligt 10 § första stycket 1  under sammanlagt högst tolv månader.<p><a name="P11S2"></a></p>

Utbildningsbidrag får lämnas enligt 10 § första stycket 2  under längst den tid per kalenderår och barn som anges i 
13 kap. socialförsäkringsbalken eller i sådana föreskrifter  som avses i 2 kap. 5 a § samma balk. <p><a name="P11S3"></a></p>

Utbildningsbidrag får lämnas enligt 10 § första stycket 3  under högst två veckor per barn och gäller tidigast från och  med dagen efter den dag då barnet har avlidit och senast den  dag som infaller 90 dagar efter den dag då barnet har avlidit.<p><a name="P11S4"></a></p>

Utbildningsbidrag får lämnas enligt 10 § första stycket 4  under högst 240 dagar för vård av en person som avses i 
47 kap. 4 § socialförsäkringsbalken och i högst 100 dagar för  varje annan person som vårdas. Förordning (2020:250).<p><a name="P11S5"></a></p><a class="paragraf" name="P12"><b>12 §</b></a>   Vid tillämpning av 10 § första stycket 2 ska med  förälder likställas personer som enligt 11 kap. 4-6 §§  socialförsäkringsbalken ska likställas med föräldrar i fråga  om rätt till tillfällig föräldrapenning för vård av barn.<p><a name="P12S2"></a></p>

Vid tillämpning av 10 § första stycket 3 ska med förälder  likställas personer som enligt 11 kap. 4 och 5 §§  socialförsäkringsbalken ska likställas med föräldrar i fråga  om rätt till tillfällig föräldrapenning.<p><a name="P12S3"></a></p><a class="paragraf" name="P12a"><b>12 a §</b></a>   Har upphävts genom förordning (2022:228).<p><a name="P12aS2"></a></p><h4 name="Ansökan"><a name="Ansökan">Ansökan</a></h4><p><a name="P12aS3"></a></p><a class="paragraf" name="P13"><b>13 §</b></a>   Utbildningsbidrag beviljas efter ansökan hos  högskolan.<br />
En ansökan ska vara egenhändigt underskriven av  den sökande. Uppgifterna i ansökan ska lämnas på heder och  samvete.<p><a name="P13S2"></a></p>

Ansökan ska ges in inom den tid och i den ordning som  högskolan bestämmer.<p><a name="P13S3"></a></p><h4 name="Prövningen av ansökan"><a name="Prövningen av ansökan">Prövningen av ansökan</a></h4><p><a name="P13S4"></a></p><a class="paragraf" name="P14"><b>14 §</b></a>   Ansökan ska prövas av högskolan.<p><a name="P14S2"></a></p><a class="paragraf" name="P15"><b>15 §</b></a>   Utbildningsbidrag lämnas inom ramen för anvisade  medel.<p><a name="P15S2"></a></p>

Utbildningsbidrag ska lämnas i den ordning som  ansökningarna kommer in till högskolan. En studerande som  tidigare har fått utbildningsbidrag ska dock ha förtur till  bidrag, om den studerande ska fortsätta den utbildning som  han eller hon redan fått bidrag för enligt denna förordning  eller ska vara frånvarande enligt 9 § från den  utbildningen.<p><a name="P15S3"></a></p><a class="paragraf" name="P16"><b>16 §</b></a>   Utbildningsbidrag för studier enligt 5 §  får beviljas för högst sex månader i sänder.<p><a name="P16S2"></a></p><h4 name="Utbetalningen"><a name="Utbetalningen">Utbetalningen</a></h4><p><a name="P16S3"></a></p><a class="paragraf" name="P17"><b>17 §</b></a>   Utbildningsbidrag ska betalas ut av högskolan månadsvis  i efterskott.<p><a name="P17S2"></a></p><h4 name="Ändrade förhållanden"><a name="Ändrade förhållanden">Ändrade förhållanden</a></h4><p><a name="P17S3"></a></p><a class="paragraf" name="P18"><b>18 §</b></a>   Om den studerandes förhållanden ändras på ett sådant  sätt att utbildningsbidrag ska lämnas på annan grund eller  inte ska lämnas, ska den studerande anmäla detta till  högskolan.<p><a name="P18S2"></a></p>

Anmälan ska ha kommit in till högskolan så snart som möjligt  och senast inom en vecka från det att förändringen  inträffade. Om anmälan kommer in senare, ska den studerande  anses ha fullgjort sin anmälningsskyldighet endast om det  finns särskilda skäl.<p><a name="P18S3"></a></p><a class="paragraf" name="P19"><b>19 §</b></a>   En studerande som har utbildningsbidrag och som gör  uppehåll i utbildningen på grund av tillfällig vård av barn  ska, när vården har avslutats, lämna en försäkran till  högskolan om att han eller hon under vårdtiden har varit  förhindrad att studera på grund av tillfällig vård av barn.<p><a name="P19S2"></a></p>

Om vårdperiodens längd överstiger sju dagar, ska den  studerande från och med den åttonde vårddagen med läkarintyg  styrka att uppehållet i studierna beror på en sådan situation  som anges i 13 kap. socialförsäkringsbalken. Vid beräkning av  vårdperiodens längd motsvarar en kalendervecka sju vårddagar.<br />
Förordning (2022:228).<p><a name="P19S3"></a></p><a class="paragraf" name="P20"><b>20 §</b></a>   En studerande som har utbildningsbidrag och som gör  uppehåll i utbildningen på grund av vård av en svårt sjuk  närstående ska till högskolan när vården har avslutats lämna  en försäkran om att han eller hon under vårdtiden har varit  förhindrad att studera på grund av svårt sjuk närstående.<p><a name="P20S2"></a></p>

Till en försäkran enligt första stycket ska fogas ett  samtycke från den sjuke enligt 47 kap. 3 § första stycket 3  och andra stycket socialförsäkringsbalken samt ett  läkarutlåtande enligt 110 kap. 25 § första stycket samma  balk.<p><a name="P20S3"></a></p><a class="paragraf" name="P21"><b>21 §</b></a>   Utbildningsbidrag får inte lämnas till en studerande som  inte fullgör sin skyldighet att anmäla ändrade förhållanden  eller lämna in försäkran, läkarintyg, samtycke eller  läkarutlåtande enligt 18-20 §§ för den tid som anmälan,  försäkran, läkarintyget, samtycket eller läkarutlåtandet  skulle ha avsett.<p><a name="P21S2"></a></p><h4 name="Återkrav"><a name="Återkrav">Återkrav</a></h4><p><a name="P21S3"></a></p><a class="paragraf" name="P22"><b>22 §</b></a>   Om en studerande obehörigen har fått utbildningsbidrag  och har insett eller borde ha insett detta, kan det som har  betalats ut för mycket omedelbart krävas tillbaka av  högskolan.<p><a name="P22S2"></a></p>

På belopp som krävs tillbaka ska det betalas ränta från den  dag då medlen togs emot efter en räntesats som vid varje  tidpunkt med två procentenheter överstiger statens  utlåningsränta. Om det finns särskilda skäl, kan en  återbetalningsskyldig befrias helt eller delvis från sin  skyldighet att betala räntan.<p><a name="P22S3"></a></p><h4 name="Överklagande"><a name="Överklagande">Överklagande</a></h4><p><a name="P22S4"></a></p><a class="paragraf" name="P23"><b>23 §</b></a>   En högskolas beslut i fråga om utbildningsbidrag enligt  denna förordning får överklagas till Överklagandenämnden för  högskolan.<p><a name="P23S2"></a></p>

Beslut av Överklagandenämnden för högskolan får inte  överklagas.<p><a name="P23S3"></a></p><h4 name="Ärenden hos Försäkringskassan"><a name="Ärenden hos Försäkringskassan">Ärenden hos Försäkringskassan</a></h4><p><a name="P23S4"></a></p><a class="paragraf" name="P24"><b>24 §</b></a>   I ärenden om godkännande av sjukperiod och om åtgärder  för att förkorta sjukdomstid enligt 10 § första stycket 1,  som enligt de där nämnda bestämmelserna handläggs av  Försäkringskassan i första instans, ska föreskrifterna i 113  kap. 3-17, 19, 20 och 21 §§ socialförsäkringsbalken  tillämpas.<p><a name="P24S2"></a></p><a class="paragraf" name="P25"><b>25 §</b></a>   Försäkringskassan får meddela de ytterligare  föreskrifter som behövs för tillämpning av denna förordning,  om det gäller bestämmelser om åtgärder av Försäkringskassan.<p><a name="P25S2"></a></p><br /><h3 name="overgang"><a name="overgang">Övergångsbestämmelser</a></h3>
2022:228<br />
   1. Denna förordning träder i kraft den 25 april 2022.<br />
   2. Äldre bestämmelser gäller fortfarande för utbildningsbidrag  som avser tid före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>