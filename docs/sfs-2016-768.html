<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2016:768) om marin utrustning - SFS sfs-2016-768</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2016:768) om marin utrustning</h1>
            <div class="meta-info">
                <span><strong>SFS:</strong> 2016:768</span> •
                <span><strong>Utfärdad:</strong> 2016-06-22</span>
            </div>
        </header>

        <main class="law-content">
            <h2>Lag (2016:768) om marin utrustning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2016:768<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
2016-06-22 <br />  


<b>Ändrad</b>:   
t.o.m. SFS 2022:1136<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2016:768">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2016:768">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><h4 name="Syfte"><a name="Syfte">Syfte</a></h4><p><a name="S3"></a></p><a class="paragraf" name="P1"><b>1 §</b></a>   Denna lag syftar till att förbättra sjösäkerheten och  förebygga föroreningar till sjöss genom krav på hur marin  utrustning ska vara tillverkad och kontrollerad. Lagen syftar  också till att säkerställa den fria rörligheten för sådan  utrustning inom Europeiska ekonomiska samarbetsområdet 
(EES).<p><a name="P1S2"></a></p><h4 name="Uttryck i lagen"><a name="Uttryck i lagen">Uttryck i lagen</a></h4><p><a name="P1S3"></a></p><a class="paragraf" name="P2"><b>2 §</b></a>   I denna lag betyder<br />
   1. distributör: fysisk eller juridisk person i  leveranskedjan, utöver tillverkaren eller importören, som  tillhandahåller marin utrustning på marknaden,<br />
   2. ekonomisk aktör: tillverkaren, tillverkarens behöriga  representant, importören och distributören,<br />
   3. EU-fartyg: fartyg som för flagg från en stat inom EES och  som omfattas av någon av de internationella konventionerna,<br />
   4. importör: fysisk eller juridisk person som är etablerad  inom EES och tillhandahåller marin utrustning från ett  tredjeland på EES-marknaden,<br />
   5. internationella konventioner: följande konventioner, samt  därtill hörande protokoll och koder med obligatorisk  tillämpning, som antagits under överinseende av  Internationella sjöfartsorganisationen (IMO) och som trätt i  kraft och fastställer särskilda krav för flaggstatens  godkännande av utrustning avsedd att placeras ombord på  fartyg:<br />
   - 1972 års konvention om internationella regler till  förhindrande av kollisioner till sjöss (COLREG),<br />
   - 1973 års internationella konvention till förhindrande av  förorening från fartyg (MARPOL),<br />
   -  1974 års konvention om säkerheten för människoliv till  sjöss (SOLAS),<br />
   6. marin utrustning: utrustning som avses i 3 §, <br />
   7. tillbakadragande: åtgärd för att förhindra att marin  utrustning i leveranskedjan tillhandahålls på marknaden,<br />
   8. tillhandahållande på marknaden: all tillförsel av marin  utrustning på EES-marknaden i samband med kommersiell  verksamhet, antingen mot betalning eller kostnadsfritt,<br />
   9. tillverkare: fysisk eller juridisk person som tillverkar  eller som låter konstruera eller tillverka marin utrustning  och saluför denna utrustning, i eget namn eller under eget  varumärke,<br />
   10. utsläppande på marknaden: första gången då marin  utrustning görs tillgänglig på EES-marknaden,<br />
   11. återkallelse: åtgärd för att dra tillbaka marin  utrustning som redan har placerats ombord på EU-fartyg eller  inköpts i avsikt att placeras ombord på sådana fartyg.<p><a name="P2S2"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="P2S3"></a></p><a class="paragraf" name="P3"><b>3 §</b></a>   Denna lag gäller för utrustning som är placerad eller är  avsedd att placeras på ett EU-fartyg, om det enligt de  internationella konventionerna krävs att den stat vars flagga  fartyget för godkänner utrustningen.<p><a name="P3S2"></a></p><h4 name="Krav på marin utrustning"><a name="Krav på marin utrustning">Krav på marin utrustning</a></h4><p><a name="P3S3"></a></p><h4 name="Allmänna krav"><a name="Allmänna krav">Allmänna krav</a></h4><p><a name="P3S4"></a></p><a class="paragraf" name="P4"><b>4 §</b></a>   Marin utrustning ska uppfylla de krav som framgår av  direkt tillämpliga rättsakter som har meddelats med stöd av  Europaparlamentets och rådets direktiv 2014/90/EU av den 23  juli 2014 om marin utrustning och om upphävande av rådets  direktiv 96/98/EG och av föreskrifter som har meddelats med  stöd av andra stycket.<p><a name="P4S2"></a></p>

Regeringen eller den myndighet som regeringen bestämmer får  meddela föreskrifter om tillfälliga krav på marin  utrustning.<p><a name="P4S3"></a></p><h4 name="Utrustning ombord på EU-fartyg"><a name="Utrustning ombord på EU-fartyg">Utrustning ombord på EU-fartyg</a></h4><p><a name="P4S4"></a></p><a class="paragraf" name="P5"><b>5 §</b></a>   Marin utrustning ska uppfylla de krav som gäller vid den  tidpunkt då utrustningen placeras ombord på ett EU-fartyg, om  inte annat följer av direkt tillämpliga rättsakter som har  meddelats med stöd av direktiv 2014/90/EU.<p><a name="P5S2"></a></p><h4 name="Likvärdiga krav"><a name="Likvärdiga krav">Likvärdiga krav</a></h4><p><a name="P5S3"></a></p><a class="paragraf" name="P6"><b>6 §</b></a>   Regeringen eller den myndighet som regeringen bestämmer  får för marin utrustning ombord på fartyg som tidigare inte  har varit EU-fartyg meddela föreskrifter om krav på sådan  utrustning och om krav på certifikat som visar att  utrustningen uppfyller de kraven.<p><a name="P6S2"></a></p><h4 name="Undantag"><a name="Undantag">Undantag</a></h4><p><a name="P6S3"></a></p><a class="paragraf" name="P7"><b>7 §</b></a>   Regeringen eller den myndighet som regeringen bestämmer  får meddela föreskrifter om undantag från kraven i denna lag  eller i föreskrifter meddelade i anslutning till lagen och om  krav på certifikat som visar att den marina utrustningen har  beviljats undantag. Den myndighet som regeringen bestämmer  får vidare i enskilda fall besluta om sådana undantag och  utfärda certifikat som visar att utrustningen har beviljats  undantag.<p><a name="P7S2"></a></p><h4 name="Skyldigheter för ekonomiska aktörer"><a name="Skyldigheter för ekonomiska aktörer">Skyldigheter för ekonomiska aktörer</a></h4><p><a name="P7S3"></a></p><h4 name="Teknisk dokumentation och bedömning av överensstämmelse  m.m."><a name="Teknisk dokumentation och bedömning av överensstämmelse  m.m.">Teknisk dokumentation och bedömning av överensstämmelse  m.m.</a></h4><p><a name="P7S4"></a></p><a class="paragraf" name="P8"><b>8 §</b></a>   Tillverkaren ska utarbeta teknisk dokumentation  avseende den marina utrustningen och se till att det görs en  bedömning av om utrustningen stämmer överens med kraven  enligt 4 §.<p><a name="P8S2"></a></p>

Regeringen eller den myndighet som regeringen bestämmer får  meddela föreskrifter om teknisk dokumentation och om  förfarandet vid bedömning av överensstämmelse. <p><a name="P8S3"></a></p><a class="paragraf" name="P9"><b>9 §</b></a>   Vid serietillverkning av marin utrustning ska  tillverkaren se till att det finns rutiner som säkerställer  att utrustningen fortsätter att överensstämma med kraven  enligt 4 §. Om det är nödvändigt, ska tillverkaren se till  att en ny bedömning av överensstämmelse utförs.<p><a name="P9S2"></a></p><h4 name="EU-försäkran om överensstämmelse"><a name="EU-försäkran om överensstämmelse">EU-försäkran om överensstämmelse</a></h4><p><a name="P9S3"></a></p><a class="paragraf" name="P10"><b>10 §</b></a>   Om bedömningen av överensstämmelse visar att den marina  utrustningen uppfyller kraven enligt 4 § ska tillverkaren  upprätta en EU-försäkran om överensstämmelse. Tillverkaren  ansvarar därmed för att utrustningen överensstämmer med  kraven.<p><a name="P10S2"></a></p>

Regeringen eller den myndighet som regeringen bestämmer får  meddela föreskrifter om EU-försäkran om överensstämmelse. <p><a name="P10S3"></a></p><h4 name="Rattmärke"><a name="Rattmärke">Rattmärke</a></h4><p><a name="P10S4"></a></p><a class="paragraf" name="P11"><b>11 §</b></a>   Om bedömningen av överensstämmelse visar att den marina  utrustningen uppfyller kraven enligt 4 § ska tillverkaren  förse utrustningen med ett märke (rattmärke), om inte annat  följer av föreskrifter meddelade med stöd av 12 §. Endast  marin utrustning som uppfyller kraven får förses med  rattmärke.<p><a name="P11S2"></a></p>

Bestämmelserna i artikel 30.1 och 30.3-30.5 i  Europaparlamentets och rådets förordning (EG) nr 765/2008 av  den 9 juli 2008 om krav för ackreditering och upphävande av  förordning (EEG) nr 339/93 ska tillämpas på rattmärket. Varje  hänvisning till CE-märkningen i den artikeln ska betraktas som  en hänvisning till rattmärket. <i>Lag (2021:680)</i>.<p><a name="P11S3"></a></p><h4 name="Elektroniskt rattmärke"><a name="Elektroniskt rattmärke">Elektroniskt rattmärke</a></h4><p><a name="P11S4"></a></p><a class="paragraf" name="P12"><b>12 §</b></a>   Regeringen eller den myndighet som regeringen bestämmer  får meddela föreskrifter om elektronisk märkning av marin  utrustning.<p><a name="P12S2"></a></p><h4 name="Spårbarhetsmärkning av marin utrustning och tillhandahållande  av dokumentation och information"><a name="Spårbarhetsmärkning av marin utrustning och tillhandahållande  av dokumentation och information">Spårbarhetsmärkning av marin utrustning och tillhandahållande  av dokumentation och information</a></h4><p><a name="P12S3"></a></p><a class="paragraf" name="P13"><b>13 §</b></a>   Regeringen eller den myndighet som regeringen bestämmer  får meddela föreskrifter om spårbarhetsmärkning av marin  utrustning och om tillhandahållande av bruksanvisningar och  annan dokumentation och information. <p><a name="P13S2"></a></p><h4 name="Åtgärder vid bristande överensstämmelse"><a name="Åtgärder vid bristande överensstämmelse">Åtgärder vid bristande överensstämmelse</a></h4><p><a name="P13S3"></a></p><a class="paragraf" name="P14"><b>14 §</b></a>   En tillverkare som anser eller har skäl att tro att  marin utrustning som tillverkaren har försett med rattmärket  inte överensstämmer med kraven enligt 4 § ska omedelbart  vidta de åtgärder som krävs för att få utrustningen att  överensstämma med kraven eller om så är lämpligt dra tillbaka  eller återkalla den från marknaden. <p><a name="P14S2"></a></p>

Om den marina utrustningen utgör en risk ska tillverkaren  omedelbart underrätta behöriga marknadskontrollmyndigheter.<p><a name="P14S3"></a></p><h4 name="Överlåtelse och övertagande av skyldigheter"><a name="Överlåtelse och övertagande av skyldigheter">Överlåtelse och övertagande av skyldigheter</a></h4><p><a name="P14S4"></a></p><h4 name="Behörig representant"><a name="Behörig representant">Behörig representant</a></h4><p><a name="P14S5"></a></p><a class="paragraf" name="P15"><b>15 §</b></a>   Om tillverkaren inte har någon verksamhet lokaliserad i  territoriet i någon EES-stat ska tillverkaren genom skriftlig  fullmakt utse en behörig representant. Den behöriga  representanten ska vara etablerad inom EES.<p><a name="P15S2"></a></p>

Regeringen eller den myndighet som regeringen bestämmer får  meddela föreskrifter om<br />
   1. de krav som den skriftliga fullmakten ska uppfylla, och<br />
   2. de uppgifter som den behöriga representanten ska utföra.<p><a name="P15S3"></a></p><h4 name="Importörer och distributörer"><a name="Importörer och distributörer">Importörer och distributörer</a></h4><p><a name="P15S4"></a></p><a class="paragraf" name="P16"><b>16 §</b></a>   Om en importör eller en distributör i eget namn eller  under eget varumärke släpper ut marin utrustning på marknaden  eller placerar marin utrustning ombord på ett EU-fartyg,  övertar importören eller distributören tillverkarens  skyldigheter enligt denna lag, föreskrifter meddelade i  anslutning till lagen och direkt tillämpliga rättsakter som  har meddelats med stöd av direktiv 2014/90/EU. Detsamma  gäller för en importör eller distributör som ändrar marin  utrustning som redan släppts ut på marknaden på ett sådant  sätt att överensstämmelsen med kraven enligt 4 § kan  påverkas.<p><a name="P16S2"></a></p><h4 name="Marknadskontroll och övrig tillsyn"><a name="Marknadskontroll och övrig tillsyn">Marknadskontroll och övrig tillsyn</a></h4><p><a name="P16S3"></a></p><h4 name="Marknadskontroll- och tillsynsmyndigheter"><a name="Marknadskontroll- och tillsynsmyndigheter">Marknadskontroll- och tillsynsmyndigheter</a></h4><p><a name="P16S4"></a></p><a class="paragraf" name="P17"><b>17 §</b></a>   Regeringen bestämmer vilken eller vilka myndigheter som  ska utöva marknadskontroll av marin utrustning och i övrigt  utöva tillsyn över att denna lag och föreskrifter som har  meddelats i anslutning till lagen följs.<p><a name="P17S2"></a></p>

Bestämmelser om marknadskontroll finns i Europaparlamentets  och rådets förordning (EU) 2019/1020 av den 20 juni 2019 om  marknadskontroll och överensstämmelse för produkter och om  ändring av direktiv 2004/42/EG och förordningarna (EG)  nr 765/2008 och (EU) nr 305/2011. <p><a name="P17S3"></a></p>

Regeringen eller den myndighet som regeringen bestämmer får  meddela föreskrifter om marknadskontroll och övrig tillsyn.<br /><i>Lag (2021:680)</i>.<p><a name="P17S4"></a></p><a class="paragraf" name="P17a"><b>17 a §</b></a>   Vid marknadskontroll enligt förordning (EU) 2019/1020  har marknadskontrollmyndigheten befogenhet <br />
   1. att enligt artikel 14.4 a-14.4 c kräva att ekonomiska  aktörer ska tillhandahålla handlingar, specifikationer, data  eller uppgifter, <br />
   2. att enligt artikel 14.4 d utföra oanmälda inspektioner på  plats och fysiska kontroller av produkter, <br />
   3. att enligt artikel 14.4 e få tillträde till lokaler, mark  eller transportmedel,<br />
   4. att enligt artikel 14.4 f inleda undersökningar på eget  initiativ,<br />
   5. att enligt artikel 14.4 g kräva att ekonomiska aktörer ska  vidta lämpliga åtgärder för att få en bristande  överensstämmelse att upphöra eller att eliminera en risk, <br />
   6. att enligt artikel 14.4 h själv vidta åtgärder,<br />
   7. att enligt artikel 14.4 j införskaffa, inspektera och  demontera varuprover, och<br />
   8. att enligt artikel 14.4 k kräva att innehåll på ett  onlinegränssnitt ska avlägsnas, att en varning ska visas eller  att åtkomsten ska begränsas.<p><a name="P17aS2"></a></p>

Marknadskontrollmyndigheten får införskaffa ett varuprov under  dold identitet enligt artikel 14.4 j i förordning (EU) 
2019/1020 endast om det är nödvändigt för att syftet med  kontrollen ska uppnås. Myndigheten ska underrätta den  ekonomiska aktören om att införskaffandet har skett under dold  identitet, så snart det går utan att syftet med åtgärden går  förlorat.<p><a name="P17aS3"></a></p>

Befogenheten enligt första stycket 8 gäller inte i fråga om  databaser som omfattas av tryckfrihetsförordningens eller  yttrandefrihetsgrundlagens skydd.<p><a name="P17aS4"></a></p>

När ändrade förhållanden ger anledning till det, ska  marknadskontrollmyndigheten besluta att en sådan skyldighet  som avses i första stycket 8 inte längre ska gälla.<br /><i>Lag (2022:1136)</i>.<p><a name="P17aS5"></a></p><h4 name="Hjälp från Polismyndigheten"><a name="Hjälp från Polismyndigheten">Hjälp från Polismyndigheten</a></h4><p><a name="P17aS6"></a></p><a class="paragraf" name="P18"><b>18 §</b></a>   På begäran av en marknadskontrollmyndighet ska  Polismyndigheten lämna den hjälp som behövs när myndigheten  vidtar åtgärder enligt 17 a §, om<br />
   1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller<br />
   2. det annars finns synnerliga skäl.<br /><i>Lag (2021:680)</i>.<p><a name="P18S2"></a></p><h4 name="Förelägganden"><a name="Förelägganden">Förelägganden</a></h4><p><a name="P18S3"></a></p><a class="paragraf" name="P19"><b>19 §</b></a>   Den myndighet som utför marknadskontroll och övrig  tillsyn får besluta de förelägganden som behövs och i övrigt  vidta de åtgärder som behövs <br />
   1. för att denna lag, föreskrifter som har meddelats i  anslutning till lagen, direkt tillämpliga rättsakter som har  meddelats med stöd av direktiv 2014/90/EU och förordning (EU) 
2019/1020 ska följas,<br />
   2. om marin utrustning som uppfyller kraven enligt denna lag  och föreskrifter som meddelats i anslutning till lagen ändå  utgör en risk för sjösäkerheten, hälsan eller miljön.<br /><i>Lag (2022:1136)</i>.<p><a name="P19S2"></a></p><a class="paragraf" name="P20"><b>20 §</b></a>   Ett beslut enligt 17 a eller 19 § ska förenas med vite,  om det inte av särskilda skäl är obehövligt.  <i>Lag (2021:680)</i>.<p><a name="P20S2"></a></p><a class="paragraf" name="P21"><b>21 §</b></a>   Den myndighet som utför marknadskontroll och övrig  tillsyn får, när den fattar beslut enligt 17 a eller 19 §,  bestämma att beslutet ska gälla omedelbart. <i>Lag (2021:680)</i>.<p><a name="P21S2"></a></p><h4 name="Avgifter "><a name="Avgifter ">Avgifter </a></h4><p><a name="P21S3"></a></p><a class="paragraf" name="P22"><b>22 §</b></a>   Regeringen eller den myndighet som regeringen bestämmer  får meddela föreskrifter om avgifter för ärendehandläggning,  marknadskontroll och övrig tillsyn enligt denna lag och enligt  föreskrifter som har meddelats med stöd av lagen.<p><a name="P22S2"></a></p>

Av lagen (2014:140) med bemyndigande att meddela vissa  föreskrifter om marknadskontroll av varor och annan  närliggande tillsyn framgår att föreskrifter om avgifter för  marknadskontroll enligt förordning (EU) 2019/1020 får  meddelas. <i>Lag (2022:1136)</i>.<p><a name="P22S3"></a></p><h4 name="Sanktionsavgift "><a name="Sanktionsavgift ">Sanktionsavgift </a></h4><p><a name="P22S4"></a></p><a class="paragraf" name="P23"><b>23 §</b></a>   En ekonomisk aktör ska åläggas att betala en  sanktionsavgift, om den ekonomiska aktören eller någon som har  handlat på den ekonomiska aktörens vägnar uppsåtligen eller av  oaktsamhet har brutit mot <br />
   1. 10 eller 11 § eller mot föreskrifter meddelade i anslutning  till dessa bestämmelser, <br />
   2. föreskrifter meddelade med stöd av 6, 7, 12 eller 13 §,  eller <br />
   3. beslut meddelade med stöd av 7 § andra meningen.<p><a name="P23S2"></a></p>

Sanktionsavgift får inte åläggas någon för att denne inte har  följt ett föreläggande som har förenats med vite.<p><a name="P23S3"></a></p>

I övrigt ska i fråga om sanktionsavgift 37 § andra stycket och 
39-43 §§ produktsäkerhetslagen (2004:451) tillämpas.<br /><i>Lag (2022:1136)</i>.<p><a name="P23S4"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P23S5"></a></p><a class="paragraf" name="P24"><b>24 §</b></a>   Den som har tagit befattning med ett ärende som gäller  marknadskontroll eller övrig tillsyn enligt denna lag får  inte obehörigen röja eller utnyttja vad denne har fått veta  om någons affärs- eller driftsförhållanden.<p><a name="P24S2"></a></p>

I det allmännas verksamhet tillämpas offentlighets- och  sekretesslagen (2009:400) i stället för första stycket.<p><a name="P24S3"></a></p><h4 name="Överklagande "><a name="Överklagande ">Överklagande </a></h4><p><a name="P24S4"></a></p><a class="paragraf" name="P25"><b>25 §</b></a>   Beslut enligt denna lag och enligt föreskrifter  meddelade med stöd av lagen får överklagas till allmän  förvaltningsdomstol. <p><a name="P25S2"></a></p>

Prövningstillstånd krävs vid överklagande till kammarrätten.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>