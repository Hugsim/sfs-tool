<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:1180) om förvaltningen av kärnavfallsfondens medel - SFS sfs-2017-1180</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2017:1180) om förvaltningen av kärnavfallsfondens medel</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2017:1180</span> •
                <span><strong>Utfärdad:</strong> 2017-11-23</span>
            </div>
        </header>

        <main class="law-content">
            <h2>Förordning (2017:1180) om förvaltningen av kärnavfallsfondens medel</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:1180<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2017-11-23 <br />  


<b>Ändrad</b>:   
t.o.m. SFS 2018:1454<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:1180">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:1180">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna förordning gäller förvaltningen av de medel som har  avsatts i en särskild fond enligt lagen (2006:647) om  finansiering av kärntekniska restprodukter. <p><a name="P1S2"></a></p>

Förordningen är meddelad med stöd av 8 kap. 7 §  regeringsformen.<p><a name="P1S3"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P1S4"></a></p><a class="paragraf" name="P2"><b>2 §</b></a>   Orden derivatinstrument, fondföretag, företagsgrupp,  penningmarknadsinstrument och värdepappersfond och uttrycken  finansiellt instrument och överlåtbart värdepapper har i  denna förordning samma betydelse som i lagen (2004:46) om  värdepappersfonder.<p><a name="P2S2"></a></p><a class="paragraf" name="P3"><b>3 §</b></a>   Orden emittent och kreditinstitut och uttrycket reglerad  marknad har i denna förordning samma betydelse som i lagen 
(2007:528) om värdepappersmarknaden.<p><a name="P3S2"></a></p><a class="paragraf" name="P4"><b>4 §</b></a>   Förkortningen EES betyder i denna förordning Europeiska  ekonomiska samarbetsområdet.<p><a name="P4S2"></a></p><a class="paragraf" name="P5"><b>5 §</b></a>   I övrigt har ord och uttryck i denna förordning samma  betydelse som i lagen (2006:647) om finansiering av  kärntekniska restprodukter.<p><a name="P5S2"></a></p><h4 name="Kärnavfallsfonden förvaltar kärnavfallsfonden"><a name="Kärnavfallsfonden förvaltar kärnavfallsfonden">Kärnavfallsfonden förvaltar kärnavfallsfonden</a></h4><p><a name="P5S3"></a></p><a class="paragraf" name="P6"><b>6 §</b></a>   Medlen i den fond som avses i 5 a § lagen (2006:647) om  finansiering av kärntekniska restprodukter 
(kärnavfallsfonden) ska förvaltas av myndigheten  Kärnavfallsfonden. Bestämmelser om myndigheten finns i  förordningen (2007:1055) med instruktion för  Kärnavfallsfonden.<p><a name="P6S2"></a></p><h4 name="Övergripande krav på förvaltningen"><a name="Övergripande krav på förvaltningen">Övergripande krav på förvaltningen</a></h4><p><a name="P6S3"></a></p><a class="paragraf" name="P7"><b>7 §</b></a>   Fondmedlen ska förvaltas <br />
   1. på ett aktsamt sätt så att de med hög sannolikhet räcker  till för det förväntade behovet av utbetalningar från fonden,  har en väl avvägd risknivå och ger en tillfredsställande  betalningsberedskap, och<br />
   2. på ett ansvarsfullt sätt med hänsyn till miljöaspekter och  sociala aspekter, utan att kraven i 1 åsidosätts.<p><a name="P7S2"></a></p><h4 name="Tillåtna placeringar"><a name="Tillåtna placeringar">Tillåtna placeringar</a></h4><p><a name="P7S3"></a></p><a class="paragraf" name="P8"><b>8 §</b></a>   Av varje tillståndshavares andel av fondmedlen ska ett  belopp som motsvarar summan av det diskonterade värdet av de  förväntade nettoutbetalningarna av fondmedel under  innevarande kalenderår och de närmast följande nitton  kalenderåren, dock minst sextio procent av tillståndshavarens  andel av fondmedlen, vara placerade<br />
   1. på räntebärande konto i Riksgäldskontoret,<br />
   2. i skuldförbindelser utfärdade av staten,<br />
   3. i skuldförbindelser utgivna enligt lagen (2003:1223) om  utgivning av säkerställda obligationer, eller<br />
   4. i derivatinstrument vars underliggande tillgångar är  skuldförbindelser enligt 2 eller 3 eller som hänför sig till  räntesatser i svenska kronor.<p><a name="P8S2"></a></p>

Om kravet enligt första stycket inte är uppfyllt ska  Kärnavfallsfonden vidta rättelse så snart det kan ske i  enlighet med kravet i 7 § 1 på aktsam förvaltning.<br />
Förordning (2018:1454).<p><a name="P8S3"></a></p><a class="paragraf" name="P9"><b>9 §</b></a>   Fondmedel som inte är placerade enligt 8 § får endast  placeras i likvida finansiella tillgångar som utgörs av<br />
   1. överlåtbara värdepapper,<br />
   2. penningmarknadsinstrument,<br />
   3. derivatinstrument, eller<br />
   4. andelar i värdepappersfonder.<p><a name="P9S2"></a></p><h4 name="Överlåtbara värdepapper och penningmarknadsinstrument"><a name="Överlåtbara värdepapper och penningmarknadsinstrument">Överlåtbara värdepapper och penningmarknadsinstrument</a></h4><p><a name="P9S3"></a></p><a class="paragraf" name="P10"><b>10 §</b></a>   Placering av fondmedel enligt 9 § 1 eller 2 får endast  avse penningmarknadsinstrument som är, eller överlåtbara  värdepapper som är eller inom ett år från emissionen avses  bli,<br />
   1. upptagna till handel på en reglerad marknad eller en  motsvarande marknad utanför EES, eller<br />
   2. föremål för regelbunden handel vid någon annan marknad som  är reglerad och öppen för allmänheten.<p><a name="P10S2"></a></p><a class="paragraf" name="P11"><b>11 §</b></a>   Överlåtbara värdepapper och penningmarknadsinstrument  från en och samma emittent får inte uppgå till mer än fem  procent av fondens värde.<p><a name="P11S2"></a></p>

Överlåtbara värdepapper och penningmarknadsinstrument från en  och samma emittent får dock uppgå till<br />
   1. etthundra procent av fondens värde, om de är utgivna eller  garanterade av svenska staten,<br />
   2. högst trettiofem procent av fondens värde, om de är  utgivna eller garanterade av en stat, en kommun eller en  statlig eller kommunal myndighet i ett land inom EES eller av  en mellanstatlig organisation som en eller flera stater inom  EES är medlemmar i,<br />
   3. högst tjugofem procent av fondens värde, om <br />
      a) de består av skuldförbindelser utgivna enligt lagen 
(2003:1223) om utgivning av säkerställda obligationer eller  av motsvarande utländska skuldförbindelser, och<br />
      b) det sammanlagda värdet av sådana skuldförbindelser är  högst åttio procent av fondens värde, och <br />
   4. högst tio procent av fondens värde i andra fall än de som  anges i 1-3, om det sammanlagda värdet av sådana tillgångar  som har högre värde än det som anges i första stycket är  högst fyrtio procent av fondens värde. <p><a name="P11S3"></a></p><a class="paragraf" name="P12"><b>12 §</b></a>   Fondmedlen får inte placeras i överlåtbara värdepapper  och penningmarknadsinstrument som är utgivna eller  garanterade av ett företag som bedriver eller ingår i en  företagsgrupp där något annat företag bedriver kärnteknisk  verksamhet enligt lagen (1984:3) om kärnteknisk verksamhet  eller motsvarande verksamhet i ett annat land. <p><a name="P12S2"></a></p><a class="paragraf" name="P13"><b>13 §</b></a>   Kärnavfallsfonden får inte förvärva aktier med sådan  rösträtt som gör det möjligt för myndigheten att utöva ett  väsentligt inflytande över ledningen av ett företag.<p><a name="P13S2"></a></p><h4 name="Derivatinstrument"><a name="Derivatinstrument">Derivatinstrument</a></h4><p><a name="P13S3"></a></p><a class="paragraf" name="P14"><b>14 §</b></a>   Placering av fondmedel i derivatinstrument enligt 
8 § 4 eller 9 § 3 får göras endast i syfte att begränsa  risker och effektivisera förvaltningen av fondmedlen.<br />
Förordning (2018:1454).<p><a name="P14S2"></a></p><a class="paragraf" name="P15"><b>15 §</b></a>   Placering av fondmedel enligt 9 § 3 får endast avse  derivatinstrument <br />
   1. som omsätts på en reglerad marknad enligt 10 §, och <br />
   2. vars underliggande tillgångar utgörs av eller hänför sig  till<br />
      a) någon sådan tillgång som anges i 9 §,<br />
      b) finansiella index,<br />
      c) räntesatser,<br />
      d) växelkurser, eller<br />
      e) utländska valutor.<p><a name="P15S2"></a></p><a class="paragraf" name="P16"><b>16 §</b></a>   Trots kravet i 15 § 1 får fondmedel placeras i  derivatinstrument som handlas direkt mellan parterna, om<br />
   1. motparten omfattas av tillsyn och tillhör de kategorier av  företag som godkänts som motparter av Finansinspektionen,  och<br />
   2. derivatinstrumenten <br />
      a) är föremål för en daglig, tillförlitlig och kontrollerbar  värdering, och <br />
      b) vid varje tidpunkt på Kärnavfallsfondens begäran kan  säljas, lösas in eller avslutas genom en utjämnande  transaktion till ett rimligt värde.<p><a name="P16S2"></a></p><a class="paragraf" name="P17"><b>17 §</b></a>   I fråga om derivatinstrument som inte är indexbaserade,  ska de begränsningar som anges i 11 och 12 §§ också tillämpas  i fråga om exponering mot en emittent som har gett ut  överlåtbara värdepapper eller penningmarknadsinstrument som  utgör en underliggande tillgång i derivatinstrument.<p><a name="P17S2"></a></p><a class="paragraf" name="P18"><b>18 §</b></a>   Vid placering i derivatinstrument får exponeringen mot  en och samma motpart uppgå till högst<br />
   1. tio procent av fondens värde, om motparten är ett svenskt  kreditinstitut eller ett utländskt kreditinstitut med säte  inom EES eller som omfattas av tillsynsregler som motsvarar  dem som fastställs i EU:s lagstiftning, eller<br />
   2. fem procents av fondens värde i andra fall.<p><a name="P18S2"></a></p><h4 name="Begränsning av emittentrisker"><a name="Begränsning av emittentrisker">Begränsning av emittentrisker</a></h4><p><a name="P18S3"></a></p><a class="paragraf" name="P19"><b>19 §</b></a>   Exponeringar mot ett och samma företag eller mot företag  i en och samma företagsgrupp får genom placeringar i  överlåtbara värdepapper, penningmarknadsinstrument och  derivatinstrument tillsammans inte överstiga tjugo procent av  fondens värde.<p><a name="P19S2"></a></p><h4 name="Organisation och redovisning av medelsförvaltningen"><a name="Organisation och redovisning av medelsförvaltningen">Organisation och redovisning av medelsförvaltningen</a></h4><p><a name="P19S3"></a></p><a class="paragraf" name="P20"><b>20 §</b></a>   Kärnavfallsfondens medelsförvaltning ska organiseras och  redovisas på ett sådant sätt att det framgår <br />
   1. hur fondmedel som är hänförliga till kärnavfallsavgifter  är fördelade på tillståndshavarna, och <br />
   2. hur stor del av fondmedlen som är hänförliga till avgifter  enligt lagen (1988:1597) om finansiering av hanteringen av  visst radioaktivt avfall m.m.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>