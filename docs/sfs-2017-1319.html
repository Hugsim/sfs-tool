<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:1319) om statligt stöd till åtgärder som bidrar till industrins klimatomställning - SFS sfs-2017-1319</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2017:1319) om statligt stöd till åtgärder som bidrar till industrins klimatomställning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2017:1319</span> •
                <span><strong>Utfärdad:</strong> 2017-12-18</span>
            </div>
        </header>

        <main class="law-content">
            <h2>Förordning (2017:1319) om statligt stöd till åtgärder som bidrar till industrins klimatomställning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:1319<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2017-12-18 <br />  


<b>Ändrad</b>:   
t.o.m. SFS 2025:1223<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:1319">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:1319">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Statens energimyndighet får, om det finns medel, ge  statligt stöd enligt denna förordning i form av bidrag för  åtgärder som<br />
   1. bidrar till att minska sådana utsläpp av växthusgaser från  industrin som har ett direkt eller indirekt samband med  industrins processer,<br />
   2. bidrar till negativa utsläpp genom avskiljning, transport  och geologisk lagring av växthusgaser av biogent ursprung  eller som tagits ut ur atmosfären, eller <br />
   3. genom tillämpning av ny teknik eller andra innovativa  lösningar inom industrin på ett väsentligt sätt bidrar till  att nå miljökvalitetsmålet Begränsad klimatpåverkan och dess  etappmål.<p><a name="P1S2"></a></p>

Denna förordning är meddelad med stöd av 8 kap. 7 §  regeringsformen. Förordning (2021:32).<p><a name="P1S3"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P1S4"></a></p><a class="paragraf" name="P2"><b>2 §</b></a>   Ord och uttryck i denna förordning har samma betydelse som  i<br />
   1. kommissionens förordning (EU) nr 651/2014 av den 
17 juni 2014 genom vilken vissa kategorier av stöd förklaras  förenliga med den inre marknaden enligt artiklarna 107 och 108  i fördraget, och<br />
   2. kommissionens förordning (EU) 2023/2831 av den 
13 december 2023 om tillämpningen av artiklarna 107 och 108 i  fördraget om Europeiska unionens funktionssätt på stöd av  mindre betydelse. Förordning (2024:379).<p><a name="P2S2"></a></p><a class="paragraf" name="P2a"><b>2 a §</b></a>   Med biodrivmedel, biobränslen och livsmedels- och  fodergrödor avses i denna förordning detsamma som i  lagen (2010:598) om hållbarhetskriterier för vissa bränslen.<br />
Förordning (2025:594).<p><a name="P2aS2"></a></p><h4 name="Förutsättningar för stöd"><a name="Förutsättningar för stöd">Förutsättningar för stöd</a></h4><p><a name="P2aS3"></a></p><a class="paragraf" name="P3"><b>3 §</b></a>   Stöd får ges i enlighet med <br />
   1. kommissionens förordning (EU) nr 651/2014, eller<br />
   2. kommissionens förordning (EU) 2023/2831.<p><a name="P3S2"></a></p>

Stöd får även ges i enlighet med Europeiska kommissionens  beslut om godkännande av stöd enligt artikel 107.2 och 107.3 i  fördraget om Europeiska unionens funktionssätt.<br />
Förordning (2024:379).<p><a name="P3S3"></a></p><a class="paragraf" name="P4"><b>4 §</b></a>   Ett stöd enligt kommissionens förordning (EU) nr 651/2014  får endast ges i enlighet med de villkor och till sådana  åtgärder som anges i kapitel I och i artiklarna 17, 18, 22, 
24, 25, 25c-29, 36, 36b, 38, 41, 47-49, 56, 56b och 56c i den  förordningen. Förordning (2023:769).<p><a name="P4S2"></a></p><a class="paragraf" name="P4a"><b>4 a §</b></a>   Stöd får ges till en verksamhet som är tillståndspliktig  enligt 3 kap. 1 § förordningen (2020:1180) om vissa utsläpp av  växthusgaser endast om sökanden visar att åtgärden medför  eller kommer att medföra utsläpp som väsentligt understiger de  relevanta riktmärkesvärdena för gratis tilldelning av  utsläppsrätter enligt kommissionens genomförandeförordning 
(EU) 2021/447 av den 12 mars 2021 om fastställande av  reviderade riktmärkesvärden för gratis tilldelning av  utsläppsrätter för perioden 2021-2025 i enlighet med artikel 
10a.2 i Europaparlamentets och rådets direktiv 2003/87/EG. Om  åtgärden medför utsläpp som inte väsentligt understiger  riktmärkesvärdena får stöd dock ges om<br />
   1. ansökan innehåller en godtagbar förklaring till varför det  inte är möjligt att uppnå utsläpp som väsentligt understiger  riktmärkesvärdena, eller<br />
   2. stödet avser en forsknings-, utvecklings- eller  innovationsåtgärd som är avsedd att väsentligt öka den  miljömässiga hållbarheten i företag, genom till exempel  minskade koldioxidutsläpp, minskade föroreningar eller genom  att bidra till övergången till den cirkulära ekonomin, om det  främsta syftet med åtgärden är att utveckla eller anpassa  alternativ med minsta möjliga miljöpåverkan i sektorn.<br />
Förordning (2022:1849).<p><a name="P4aS2"></a></p><a class="paragraf" name="P4b"><b>4 b §</b></a>   Om en åtgärd påverkar möjligheten att följa en  miljökvalitetsnorm för luft i ett område där det har  upprättats ett åtgärdsprogram för miljökvalitetsnormen, får  stöd ges endast om sökanden visar att åtgärden är förenlig med  åtgärdsprogrammet. Förordning (2022:1849).<p><a name="P4bS2"></a></p><a class="paragraf" name="P4c"><b>4 c §</b></a>   Om uppgifter om ett stöd ska offentliggöras enligt  artikel 9 i kommissionens förordning (EU) nr 651/2014 eller  enligt kommissionens beslut om godkännande av stödet, får  stödet endast beviljas om företaget samtycker till  offentliggörandet. Förordning (2023:432).<p><a name="P4cS2"></a></p><a class="paragraf" name="P4d"><b>4 d §</b></a>   Stöd för produktion av biodrivmedel och biobränslen och  stöd för användning av biobränslen för produktion av el, värme  och kyla får ges endast om bränslet omfattas av ett  hållbarhetsbesked enligt lagen (2010:598) om  hållbarhetskriterier för vissa bränslen. Om det är fråga om  användning av fasta eller gasformiga biobränslen för  produktion av el, värme eller kyla i en annan anläggning än en  sådan anläggning som avses i 1 kap. 3 § andra stycket lagen om  hållbarhetskriterier för vissa bränslen, får stöd ges även om  bränslet inte omfattas av ett hållbarhetsbesked enligt samma  lag.<p><a name="P4dS2"></a></p>

Stöd för produktion av biodrivmedel och biobränslen och stöd  för användning av biobränslen för produktion av el, värme och  kyla får inte ges om bränslet är framställt av livsmedels-  eller fodergrödor. Förordning (2025:594).<p><a name="P4dS3"></a></p><a class="paragraf" name="P4e"><b>4 e §</b></a>   Om finansieringen helt eller delvis kommer från  Europeiska unionen får stöd inte ges till en verksamhet som är  relaterad till fossila bränslen eller en åtgärd som har  samband med en sådan verksamhet. Förordning (2022:1849).<p><a name="P4eS2"></a></p><a class="paragraf" name="P4f"><b>4 f §</b></a>   Om finansieringen helt eller delvis kommer från  Europeiska unionen får stöd inte ges till<br />
   1. deponering av avfall, eller<br />
   2. förbränning av avfall.<p><a name="P4fS2"></a></p>

Under förutsättning att åtgärden inte ökar anläggningarnas  kapacitet för avfallshantering eller förlänger anläggningens  livslängd får stöd trots första stycket ges till en åtgärd på  en befintlig anläggning, om åtgärden syftar till att<br />
   1. öka energieffektiviteten,<br />
   2. avskilja avgaser för lagring, eller<br />
   3. återvinna material från förbränningsaska.<br />
Förordning (2022:1849).<p><a name="P4fS3"></a></p><a class="paragraf" name="P4g"><b>4 g §</b></a>   Om finansieringen helt eller delvis kommer från  Europeiska unionen får stöd inte ges till mekanisk biologisk  behandling av avfall.<p><a name="P4gS2"></a></p>

Under förutsättning att åtgärden inte ökar anläggningarnas  kapacitet för avfallshantering eller förlänger anläggningens  livslängd får stöd trots första stycket ges till en åtgärd på  en befintlig anläggning om åtgärden syftar till att<br />
   1. öka energieffektiviteten, eller<br />
   2. kompostera eller anaerobt bryta ned bioavfall.<br />
Förordning (2022:1849).<p><a name="P4gS3"></a></p><a class="paragraf" name="P5"><b>5 §</b></a>   Ett stöd enligt kommissionens förordning (EU) 2023/2831  får beviljas först efter att en sådan kontroll som avses i  artikel 6.4 i den förordningen har genomförts.  Förordning (2024:379).<p><a name="P5S2"></a></p><a class="paragraf" name="P5a"><b>5 a §</b></a>   Stöd enligt 3 § andra stycket får inte ges till sådana  företag i svårigheter som avses i punkt 20 i Europeiska  kommissionens meddelande om riktlinjer för statligt stöd till  undsättning och omstrukturering av icke-finansiella företag i  svårigheter (2014/C 249/01). Förordning (2023:432).<p><a name="P5aS2"></a></p><h4 name="Ansökan om stöd"><a name="Ansökan om stöd">Ansökan om stöd</a></h4><p><a name="P5aS3"></a></p><a class="paragraf" name="P6"><b>6 §</b></a>   En ansökan om stöd ska vara skriftlig, ges in till Statens  energimyndighet och innehålla<br />
   1. uppgifter om sökanden och om företagets namn, antal  anställda, årsomsättning och balansomslutning, <br />
   2. uppgifter om åtgärdens plats och start- och slutdatum,<br />
   3. en beskrivning av åtgärden och dess finansiering,  genomförande och tidsplan,<br />
   4. en förteckning över kostnaderna för att genomföra åtgärden  och hur stor andel av kostnaderna som stöd söks för,<br />
   5. en uppskattning av minskade eller negativa  växthusgasutsläpp till följd av åtgärden eller en beskrivning  av på vilket sätt åtgärden på ett väsentligt sätt bidrar till  att nå miljökvalitetsmålet Begränsad klimatpåverkan och dess  etappmål, och<br />
   6. en upplysning om allt annat offentligt stöd som sökanden  eller någon annan har sökt eller beviljats och som avser samma  stödberättigande kostnader som ansökan avser.  Förordning (2021:32).<p><a name="P6S2"></a></p><a class="paragraf" name="P7"><b>7 §</b></a>   Om ansökan avser ett stöd som omfattas av kommissionens  förordning (EU) 2023/2831, ska ansökan utöver det som anges i 
6 § innehålla en redogörelse för allt annat stöd av mindre  betydelse som företaget har fått under den senaste  treårsperioden. Förordning (2024:379).<p><a name="P7S2"></a></p><a class="paragraf" name="P8"><b>8 §</b></a>   Om ansökan avser stöd enligt kommissionens förordning 
(EU) nr 651/2014, ska ansökan ha kommit in till Statens  energimyndighet innan den stödberättigande åtgärden  påbörjas.<p><a name="P8S2"></a></p><h4 name="Särskilda upplysningar till sökanden"><a name="Särskilda upplysningar till sökanden">Särskilda upplysningar till sökanden</a></h4><p><a name="P8S3"></a></p><a class="paragraf" name="P9"><b>9 §</b></a>   Om ansökan avser stöd som omfattas av kommissionens  förordning (EU) 2023/2831, ska Statens energimyndighet lämna  de upplysningar till företaget som framgår av artikel 7.4 i  den förordningen. Förordning (2024:379).<p><a name="P9S2"></a></p><h4 name="Prövning och beslut om stöd"><a name="Prövning och beslut om stöd">Prövning och beslut om stöd</a></h4><p><a name="P9S3"></a></p><a class="paragraf" name="P10"><b>10 §</b></a>   Statens energimyndighet prövar frågor om stöd.<p><a name="P10S2"></a></p><a class="paragraf" name="P10a"><b>10 a §</b></a>   En ansökan som avser en sådan åtgärd som anges i 3 §  andra stycket ska prövas av Statens energimyndighet. Om  Statens energimyndighet bedömer att det finns förutsättningar  för att ge stöd till åtgärden enligt denna förordning, ska  myndigheten enligt 12 § första stycket lagen (2013:388) om  tillämpning av Europeiska unionens statsstödsregler lämna  upplysningar till regeringen eller den myndighet som  regeringen bestämmer. Förordning (2019:544).<p><a name="P10aS2"></a></p><a class="paragraf" name="P10b"><b>10 b §</b></a>   Om en ansökan avser en sådan åtgärd som anges i 3 §  andra stycket ska Statens energimyndighet, innan ett beslut om  stöd fattas, inhämta ett yttrande från en oberoende expert. <p><a name="P10bS2"></a></p>

Den oberoende expertens yttrande ska innehålla en bedömning av  behovet av och storleken på det statliga stöd som ansökan  avser. Bedömningen ska baseras på en granskning av de  finansiella och andra relevanta antaganden som ligger till  grund för den information som enligt 6 § 3 och 4 ska lämnas i  ansökan.<p><a name="P10bS3"></a></p>

Statens energimyndighet får avstå från att inhämta ett  yttrande från en oberoende expert, om det finns särskilda  skäl. Förordning (2025:677).<p><a name="P10bS4"></a></p><a class="paragraf" name="P11"><b>11 §</b></a>   I ett beslut att ge stöd ska Statens energimyndighet  ange <br />
   1. den tidpunkt då den stödberättigande åtgärden ska vara  slutredovisad, <br />
   2. att stödmottagaren, på begäran av myndigheten, ska lämna  de uppgifter som krävs för uppföljning och utvärdering av  stödet, och<br />
   3. de ytterligare villkor som behövs för att kraven enligt  denna förordning ska uppfyllas och syftet med stödet enligt 
1 § ska tillgodoses.<p><a name="P11S2"></a></p><a class="paragraf" name="P11a"><b>11 a §</b></a>   Om finansieringen helt eller delvis kommer från  Europeiska unionen ska Statens energimyndighet i ett beslut  att ge stöd, utöver vad som anges i 11 §, ange villkor om att  stödmottagaren<br />
   1. ska tillåta Europeiska kommissionen, Europeiska byrån för  bedrägeribekämpning och Europeiska revisionsrätten att utöva  sina rättigheter, däribland att genomföra utredningar,  kontroller på plats och inspektioner, i enlighet med  artikel 129.1 i Europaparlamentets och rådets förordning (EU,  Euratom) 2018/1046 av den 18 juli 2018 om finansiella regler  för unionens allmänna budget, om ändring av förordningarna 
(EU) nr 1296/2013, (EU) nr 1301/2013, (EU) nr 1303/2013, (EU)  nr 1304/2013, (EU) nr 1309/2013, (EU) nr 1316/2013, (EU)  nr 223/2014, (EU) nr 283/2014 och beslut nr 541/2014/EU samt  om upphävande av förordning (EU, Euratom) nr 966/2012,<br />
   2. ska se till att kraven i 1 även ställs på den som utför  eller medverkar till arbetet med åtgärden,<br />
   3. på begäran av Statskontoret ska lämna de uppgifter till  myndigheten som krävs för att följa upp stödet samt ge  myndigheten möjlighet att besöka stödmottagaren och där ta del  av information som behövs för uppföljning,<br />
   4. bevara dokumentation i enlighet med artikel 132 i  Europaparlamentets och rådets förordning (EU, Euratom) 
2018/1046, och<br />
   5. lämna information om att åtgärden helt eller delvis  finansieras av medel från Europeiska unionen, i enlighet med  artikel 34.2 i Europaparlamentets och rådets förordning (EU) 
2021/241 av den 12 februari 2021 om inrättande av faciliteten  för återhämtning och resiliens. Förordning (2025:1223).<p><a name="P11aS2"></a></p><h4 name="Utbetalning av stöd"><a name="Utbetalning av stöd">Utbetalning av stöd</a></h4><p><a name="P11aS3"></a></p><a class="paragraf" name="P12"><b>12 §</b></a>   Ett stöd får inte betalas ut till ett företag som är  föremål för betalningskrav på grund av ett beslut av  Europeiska kommissionen som förklarar ett stöd beviljat av en  svensk stödgivare olagligt och oförenligt med den inre  marknaden. <p><a name="P12S2"></a></p><a class="paragraf" name="P13"><b>13 §</b></a>   Ett stöd ska inte betalas ut, om <br />
   1. sökanden genom oriktiga uppgifter eller på annat sätt  orsakat att stödet har getts felaktigt eller med för högt  belopp, <br />
   2. stödet av annan orsak har getts felaktigt eller med för  högt belopp och mottagaren skäligen borde ha insett detta,  eller<br />
   3. villkoren för stödet inte har följts.<p><a name="P13S2"></a></p><h4 name="Slutredovisning"><a name="Slutredovisning">Slutredovisning</a></h4><p><a name="P13S3"></a></p><a class="paragraf" name="P14"><b>14 §</b></a>   En genomförd åtgärd som omfattas av stöd enligt denna  förordning ska slutredovisas till Statens energimyndighet  tillsammans med en ekonomisk redovisning och specificerade  skriftliga underlag som styrker den stödberättigande  kostnaden.<p><a name="P14S2"></a></p><h4 name="Tillsyn"><a name="Tillsyn">Tillsyn</a></h4><p><a name="P14S3"></a></p><a class="paragraf" name="P15"><b>15 §</b></a>   Statens energimyndighet utövar tillsyn över att  villkoren för stödet följs.<p><a name="P15S2"></a></p><h4 name="Återbetalning och återkrav "><a name="Återbetalning och återkrav ">Återbetalning och återkrav </a></h4><p><a name="P15S3"></a></p><a class="paragraf" name="P16"><b>16 §</b></a>   Mottagaren av ett utbetalat stöd är  återbetalningsskyldig om stödet inte skulle ha betalats ut  enligt 13 §.<p><a name="P16S2"></a></p>

På det belopp som en stödmottagare är återbetalningsskyldig  för ska ränta betalas enligt räntelagen (1975:635).<p><a name="P16S3"></a></p><a class="paragraf" name="P17"><b>17 §</b></a>   Om en stödmottagare är återbetalningsskyldig enligt 
16 §, ska Statens energimyndighet besluta att helt eller delvis  kräva tillbaka stödet tillsammans med ränta. <p><a name="P17S2"></a></p>

Statens energimyndighet får besluta att helt eller delvis  avstå från kravet i första stycket, om det finns särskilda  skäl.<p><a name="P17S3"></a></p><h4 name="Uppföljning och utvärdering"><a name="Uppföljning och utvärdering">Uppföljning och utvärdering</a></h4><p><a name="P17S4"></a></p><a class="paragraf" name="P18"><b>18 §</b></a>   Statens energimyndighet ska följa upp och utvärdera de  stöd som ges enligt denna förordning.<p><a name="P18S2"></a></p>

Om finansieringen helt eller delvis kommer från Europeiska  unionen ska Statskontoret i revisionssyfte följa upp stödet  och begära in nödvändiga uppgifter från stödmottagare.<br />
Förordning (2025:1223).<p><a name="P18S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P18S4"></a></p><a class="paragraf" name="P19"><b>19 §</b></a>   Statens energimyndighet får meddela föreskrifter om  verkställigheten av denna förordning. <p><a name="P19S2"></a></p><h4 name="Offentliggörande, rapportering och registerföring"><a name="Offentliggörande, rapportering och registerföring">Offentliggörande, rapportering och registerföring</a></h4><p><a name="P19S3"></a></p><a class="paragraf" name="P20"><b>20 §</b></a>   Bestämmelser om offentliggörande, rapportering och  registerföring finns i 12 a § lagen (2013:388) om tillämpning  av Europeiska unionens statsstödsregler och i förordningen 
(2016:605) om tillämpning av Europeiska unionens  statsstödsregler.<p><a name="P20S2"></a></p><h4 name="Överklagande"><a name="Överklagande">Överklagande</a></h4><p><a name="P20S3"></a></p><a class="paragraf" name="P21"><b>21 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  Statens energimyndighets beslut enligt 12, 13 eller 17 § får  dock inte överklagas. Förordning (2023:769).<p><a name="P21S2"></a></p><br /><h3 name="overgang"><a name="overgang">Övergångsbestämmelser</a></h3>
2017:1319<br />
   1. Denna förordning träder i kraft den 3 januari 2018.<br />
   2. Förordningen upphör att gälla vid utgången av 2020.<br />
   3. Den upphävda förordningen gäller dock fortfarande för stöd  som har beviljats före utgången av 2023.<br />
Förordning (2020:1090).<p><a name="P21S2"></a></p>

2021:1278<br />
   1. Denna förordning träder i kraft den 18 januari 2022.<br />
   2. Äldre bestämmelser gäller fortfarande för stöd som har  beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>