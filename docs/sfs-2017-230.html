<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2017:230) om Pensionsmyndighetens försäkringsverksamhet i premiepensionssystemet - SFS sfs-2017-230</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2017:230) om Pensionsmyndighetens försäkringsverksamhet i premiepensionssystemet</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2017:230</span> •
                <span><strong>Utfärdad:</strong> 2017-03-30</span>
            </div>
        </header>

        <main class="law-content">
            <h2>Lag (2017:230) om Pensionsmyndighetens försäkringsverksamhet i premiepensionssystemet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:230<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2017-03-30 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2017:230">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:230">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Lagens innehåll
</a></li>
 <li><a href="#K2">2 kap. Försäkringstekniska avsättningar
</a></li>
 <li><a href="#K3">3 kap. Skuldtäckning och investering av tillgångar
</a></li>
 <li><a href="#K4">4 kap. Riktlinjer och beräkningsunderlag
</a></li>
 <li><a href="#K5">5 kap. Redovisning
</a></li>
 <li><a href="#K6">6 kap. Tillsyn och ingripanden
</a></li>
 <li><a href="#K7">7 kap. Kompletterande bestämmelser för  försäkringsverksamheten i premiepensionssystemet
</a></li>
 <li><a href="#K8">8 kap. Bemyndiganden
</a></li>
 <li><a href="#K9">9 kap. Överklagande
</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Lagens innehåll
</a></h3><p><a name="S2"></a></p><a class="paragraf" name="K1P1"><b>1 §</b></a>   I denna lag finns bestämmelser om Pensionsmyndighetens  tillämpning av försäkringsrörelse- och redovisningsregler. I  lagen finns också bestämmelser om Finansinspektionens tillsyn  över myndigheten.<p><a name="K1P1S2"></a></p>

De grundläggande bestämmelserna om Pensionsmyndighetens  uppgifter finns i socialförsäkringsbalken.<p><a name="K1P1S3"></a></p><br /><h3 name="K2"><a name="K2">2 kap. Försäkringstekniska avsättningar
</a></h3><p><a name="K1P1S2"></a></p><h4 name="Försäkringstekniska avsättningars omfattning"><a name="Försäkringstekniska avsättningars omfattning">Försäkringstekniska avsättningars omfattning</a></h4><p><a name="K1P1S3"></a></p><a class="paragraf" name="K2P1"><b>1 §</b></a>   Pensionsmyndighetens försäkringstekniska avsättningar ska  motsvara det belopp som krävs för att myndigheten vid varje  tidpunkt ska kunna uppfylla alla åtaganden som skäligen kan  förväntas uppkomma med anledning av försäkringsverksamheten i  premiepensionssystemet.<p><a name="K2P1S2"></a></p>

De försäkringstekniska avsättningarna ska motsvara  myndighetens ansvarighet för<br />
   1. försäkringsfall, förvaltningskostnader och andra kostnader  under resten av avtalsperioden för löpande försäkringar i  livförsäkringsrörelse (livförsäkringsavsättning),<br />
   2. inträffade oreglerade försäkringsfall, kostnader för  regleringen av dessa samt återbäring som ska betalas men inte  har betalats ut (oreglerade skador), och<br />
   3. fondförsäkringar som pensionsspararna står  placeringsrisken för (fondförsäkringsåtaganden där  pensionsspararen bär placeringsrisken).<p><a name="K2P1S3"></a></p><h4 name="Beräkning av livförsäkringsavsättning"><a name="Beräkning av livförsäkringsavsättning">Beräkning av livförsäkringsavsättning</a></h4><p><a name="K2P1S4"></a></p><a class="paragraf" name="K2P2"><b>2 §</b></a>   Livförsäkringsavsättningen utgörs av det förväntade  nuvärdet av de framtida kassaflöden som kan uppkomma med  anledning av premiepensionsåtagandena. Den ska beräknas med  en relevant riskfri räntestruktur.<p><a name="K2P2S2"></a></p><a class="paragraf" name="K2P3"><b>3 §</b></a>   Beräkningen av livförsäkringsavsättningen ska grundas på  antaganden om riskmått, räntesatser och driftskostnader som  var för sig är ansvarsfulla, tillförlitliga och objektiva.<p><a name="K2P3S2"></a></p><h4 name="Aktuarie"><a name="Aktuarie">Aktuarie</a></h4><p><a name="K2P3S3"></a></p><a class="paragraf" name="K2P4"><b>4 §</b></a>   Den som ska utföra de försäkringstekniska utredningarna  och beräkningarna i premiepensionsverksamheten ska ha  kunskaper i försäkrings- och finansmatematik som är  tillräckliga med hänsyn till uppgifterna. Utredningarna och  beräkningarna ska göras under överinseende av en eller flera  aktuarier, som ska ha den insikt och erfarenhet som krävs med  hänsyn till omfattningen och arten av  premiepensionsverksamheten.<p><a name="K2P4S2"></a></p><br /><h3 name="K3"><a name="K3">3 kap. Skuldtäckning och investering av tillgångar
</a></h3><p><a name="K2P4S2"></a></p><h4 name="Skuldtäckning i försäkringsrörelse"><a name="Skuldtäckning i försäkringsrörelse">Skuldtäckning i försäkringsrörelse</a></h4><p><a name="K2P4S3"></a></p><a class="paragraf" name="K3P1"><b>1 §</b></a>   Pensionsmyndigheten ska ha tillgångar för skuldtäckning  som uppgår till ett belopp som svarar mot försäkringstekniska  avsättningar.<p><a name="K3P1S2"></a></p><h4 name="Överskottsmål"><a name="Överskottsmål">Överskottsmål</a></h4><p><a name="K3P1S3"></a></p><a class="paragraf" name="K3P2"><b>2 §</b></a>   Pensionsmyndigheten ska, utöver tillgångar som krävs för  skuldtäckning enligt 1 §, ha tillgångar som uppgår minst till  ett överskottsmål.<p><a name="K3P2S2"></a></p>

Överskottsmålet ska beräknas med utgångspunkt i verksamhetens  omfattning och art och definieras i Pensionsmyndighetens  försäkringstekniska riktlinjer.<p><a name="K3P2S3"></a></p><h4 name="Aktsamhet"><a name="Aktsamhet">Aktsamhet</a></h4><p><a name="K3P2S4"></a></p><a class="paragraf" name="K3P3"><b>3 §</b></a>   Tillgångar ska investeras på ett aktsamt sätt enligt 
4-8 §§.<p><a name="K3P3S2"></a></p><h4 name="Tillgångar som svarar mot försäkringstekniska avsättningar"><a name="Tillgångar som svarar mot försäkringstekniska avsättningar">Tillgångar som svarar mot försäkringstekniska avsättningar</a></h4><p><a name="K3P3S3"></a></p><a class="paragraf" name="K3P4"><b>4 §</b></a>   Tillgångar som svarar mot försäkringstekniska  avsättningar ska investeras på ett sätt som är lämpligt med  hänsyn till åtagandenas art och löptid.<p><a name="K3P4S2"></a></p><h4 name="Riskkontroll"><a name="Riskkontroll">Riskkontroll</a></h4><p><a name="K3P4S3"></a></p><a class="paragraf" name="K3P5"><b>5 §</b></a>   Investeringar får endast göras i sådana finansiella  instrument och andra tillgångar vars risker  Pensionsmyndigheten kan identifiera, mäta, övervaka, hantera,  kontrollera och rapportera.<p><a name="K3P5S2"></a></p><h4 name="Riskspridning"><a name="Riskspridning">Riskspridning</a></h4><p><a name="K3P5S3"></a></p><a class="paragraf" name="K3P6"><b>6 §</b></a>   Investeringar i finansiella instrument och andra  tillgångar ska göras så att lämplig riskspridning uppnås.  Samtliga tillgångar ska, med beaktande av  försäkringsåtagandena och förändringar i tillgångarnas  framtida värde och avkastning, investeras så att  betalningsberedskapen är tillfredsställande och den  förväntade avkastningen tillräcklig.<p><a name="K3P6S2"></a></p><h4 name="Derivatinstrument"><a name="Derivatinstrument">Derivatinstrument</a></h4><p><a name="K3P6S3"></a></p><a class="paragraf" name="K3P7"><b>7 §</b></a>   Derivatinstrument får endast användas för att sänka  risken eller för att i övrigt effektivisera förvaltningen av  myndighetens tillgångar och skulder.<p><a name="K3P7S2"></a></p><h4 name="Onoterade tillgångar"><a name="Onoterade tillgångar">Onoterade tillgångar</a></h4><p><a name="K3P7S3"></a></p><a class="paragraf" name="K3P8"><b>8 §</b></a>   Investeringar i finansiella instrument och andra  tillgångar som inte är upptagna till handel på en reglerad  marknad ska hållas på aktsamma nivåer.<p><a name="K3P8S2"></a></p><h4 name="Begränsning av innehav av aktier"><a name="Begränsning av innehav av aktier">Begränsning av innehav av aktier</a></h4><p><a name="K3P8S3"></a></p><a class="paragraf" name="K3P9"><b>9 §</b></a>   Pensionsmyndigheten får inte förvärva så många aktier i  ett svenskt aktiebolag, vars aktier är upptagna till handel  på en reglerad marknad eller en motsvarande marknad utanför  Europeiska ekonomiska samarbetsområdet, att röstetalet för  dem tillsammans med myndighetens övriga aktier i samma bolag  överstiger fem procent av röstetalet för samtliga aktier i  bolaget.<p><a name="K3P9S2"></a></p><br /><h3 name="K4"><a name="K4">4 kap. Riktlinjer och beräkningsunderlag
</a></h3><p><a name="K3P9S2"></a></p><h4 name="Försäkringstekniska riktlinjer"><a name="Försäkringstekniska riktlinjer">Försäkringstekniska riktlinjer</a></h4><p><a name="K3P9S3"></a></p><a class="paragraf" name="K4P1"><b>1 §</b></a>   Pensionsmyndigheten ska upprätta och följa  försäkringstekniska riktlinjer. Riktlinjerna ska innehålla  principerna för hur <br />
   1. premier och förmåner bestäms,<br />
   2. försäkringstekniska avsättningar och överskottsmål  beräknas,<br />
   3. försäkringar återköps,<br />
   4. återbäring till pensionsspararna och andra  ersättningsberättigade fördelas,<br />
   5. belopp som ska utbetalas bestäms,<br />
   6. konsolideringsnivån styrs, och<br />
   7. underskott täcks.<p><a name="K4P1S2"></a></p>

Med konsolideringsnivå avses kvoten mellan tillgångarnas  marknadsvärden och fördelade förmånsvärden. Fördelade  förmånsvärden utgör summan av garanterade åtaganden och  preliminärt fördelad (allokerad) återbäring.<p><a name="K4P1S3"></a></p><a class="paragraf" name="K4P2"><b>2 §</b></a>   Försäkringstekniska riktlinjer ska ges in till  Finansinspektionen senast den dag de börjar användas.<p><a name="K4P2S2"></a></p>

Tillsammans med riktlinjerna ska det lämnas en redogörelse  för de konsekvenser som riktlinjerna får för  Pensionsmyndigheten samt för pensionsspararna och andra  ersättningsberättigade på grund av försäkringar.<p><a name="K4P2S3"></a></p>

Första och andra styckena gäller också vid ändring av  försäkringstekniska riktlinjer.<p><a name="K4P2S4"></a></p><h4 name="Försäkringstekniskt beräkningsunderlag"><a name="Försäkringstekniskt beräkningsunderlag">Försäkringstekniskt beräkningsunderlag</a></h4><p><a name="K4P2S5"></a></p><a class="paragraf" name="K4P3"><b>3 §</b></a>   Ett försäkringstekniskt beräkningsunderlag ska  komplettera och närmare precisera de principer som anges i  försäkringstekniska riktlinjer enligt 1 §.<p><a name="K4P3S2"></a></p>

Beräkningsunderlaget ska åtminstone innehålla beskrivningar  av<br />
   1. de beräkningsformler och metoder som används, och<br />
   2. de beräkningsparametrar som ingår i beräkningsformlerna.<p><a name="K4P3S3"></a></p><h4 name="Placeringsriktlinjer"><a name="Placeringsriktlinjer">Placeringsriktlinjer</a></h4><p><a name="K4P3S4"></a></p><a class="paragraf" name="K4P4"><b>4 §</b></a>   Pensionsmyndigheten ska upprätta och följa  placeringsriktlinjer. Riktlinjerna ska innehålla principerna  för placering av samtliga tillgångar och särskilt redovisa  principerna för placering av de tillgångar som svarar mot  försäkringstekniska avsättningar.<p><a name="K4P4S2"></a></p><br /><h3 name="K5"><a name="K5">5 kap. Redovisning
</a></h3><p><a name="K4P4S2"></a></p><a class="paragraf" name="K5P1"><b>1 §</b></a>   I Pensionsmyndighetens årsredovisning ska en särskild  redovisning för premiepensionsverksamheten ingå. För denna  redovisning ska följande bestämmelser i lagen (1995:1560) om  årsredovisning i försäkringsföretag tillämpas:<br />
   - 1 kap. 2 § om hänvisningar till årsredovisningslagen 
(1995:1554),<br />
   - 1 kap. 3 § om vissa definitioner,<br />
   - 2 kap. 1 § om skyldighet att ta in en resultatanalys i  årsredovisningen,<br />
   - 2 kap. 2 § om årsredovisningens innehåll m.m. när det  gäller hänvisningarna till bestämmelserna i 2 kap. 1-6 §§  årsredovisningslagen, med undantag av vad som där sägs om  balansräkning,<br />
   - 3 kap. i fråga om reglerna om resultaträkning,<br />
   - 4 kap. 1 § om värderingsregler när det gäller  hänvisningarna till bestämmelserna i 4 kap. 14 a-15 a §§  årsredovisningslagen,<br />
   - 4 kap. 2 § 12-14 om hur värderingsreglerna ska tillämpas på  ett försäkringsföretags tillgångar,<br />
   - 4 kap. 4-9 §§ om värderingsregler,<br />
   - 5 kap. 1 § om noter m.m. med undantag av hänvisningarna  till 5 kap. 3, 4, 8, 11, 12, 16, 20, 21, 25, 28-30, 34, 36-45  och 48 §§ årsredovisningslagen,<br />
   - 5 kap. 2-5 §§ om noter m.m., och<br />
   - 6 kap. 2 och 3 §§ om förvaltningsberättelse och  resultatanalys.<p><a name="K5P1S2"></a></p>

Om myndigheten företräder staten som ägare av ett eller flera  företag, i vilka staten har ett sådant inflytande som anges i 
1 kap. 4 § första, andra eller tredje stycket  årsredovisningslagen, ska myndigheten även upprätta en  koncernredovisning med tillämpning av bestämmelserna om sådan  redovisning i 7 kap. 2-4 §§ lagen om årsredovisning i  försäkringsföretag.<p><a name="K5P1S3"></a></p>

Vid tillämpningen av de bestämmelser som anges i första och  andra styckena ska Pensionsmyndigheten anses som ett  livförsäkringsföretag. Det som sägs om intresseföretag ska  avse företag i vilka staten har ett sådant inflytande som  anges i 1 kap. 5 respektive 5 a § årsredovisningslagen, om  myndigheten företräder staten som ägare. Det som sägs om  företagets verkställande direktör ska avse myndighetens  chef.<p><a name="K5P1S4"></a></p><a class="paragraf" name="K5P2"><b>2 §</b></a>   Den särskilda redovisningen för  premiepensionsverksamheten ska ges in till Finansinspektionen  så snart det kan ske och senast inom sex månader från  kalenderårets utgång.<p><a name="K5P2S2"></a></p><br /><h3 name="K6"><a name="K6">6 kap. Tillsyn och ingripanden
</a></h3><p><a name="K5P2S2"></a></p><a class="paragraf" name="K6P1"><b>1 §</b></a>   Pensionsmyndighetens försäkringsverksamhet i  premiepensionssystemet ska stå under tillsyn av  Finansinspektionen.<p><a name="K6P1S2"></a></p><a class="paragraf" name="K6P2"><b>2 §</b></a>   Pensionsmyndigheten ska lämna Finansinspektionen de  upplysningar om sin premiepensionsverksamhet som inspektionen  begär.<p><a name="K6P2S2"></a></p><a class="paragraf" name="K6P3"><b>3 §</b></a>   Styrelsen och myndighetens chef ska vid den tidpunkt som  Finansinspektionen bestämmer hålla Pensionsmyndighetens  tillgångar, räkenskapsmaterial och andra handlingar avseende  premiepensionsverksamheten tillgängliga för granskning av  befattningshavare hos inspektionen eller av någon annan som  inspektionen har förordnat.<p><a name="K6P3S2"></a></p><a class="paragraf" name="K6P4"><b>4 §</b></a>   Finansinspektionen får sammankalla Pensionsmyndighetens  styrelse.<p><a name="K6P4S2"></a></p>

Företrädare för inspektionen får närvara vid ett sådant  styrelsesammanträde som inspektionen har sammankallat och  delta i överläggningarna.<p><a name="K6P4S3"></a></p><a class="paragraf" name="K6P5"><b>5 §</b></a>   Pensionsmyndigheten ska med avgifter bidra till att täcka  kostnaderna för Finansinspektionens verksamhet.<p><a name="K6P5S2"></a></p><a class="paragraf" name="K6P6"><b>6 §</b></a>   Finansinspektionen ska ingripa om<br />
   1. Pensionsmyndigheten har åsidosatt sina skyldigheter enligt  denna lag, eller andra författningar som reglerar  myndighetens premiepensionsverksamhet, eller enligt  myndighetens försäkringstekniska riktlinjer,  beräkningsunderlag eller placeringsriktlinjer,<br />
   2. de försäkringstekniska riktlinjerna eller  beräkningsunderlaget inte längre är tillfredsställande med  hänsyn till omfattningen och arten av myndighetens  verksamhet, eller<br />
   3. försäkringsbeståndet inte är tillräckligt för behövlig  riskutjämning.<p><a name="K6P6S2"></a></p><a class="paragraf" name="K6P7"><b>7 §</b></a>   Ingripande med stöd av 6 § sker genom<br />
   1. föreläggande att göra rättelse inom viss tid,<br />
   2. förbud att verkställa beslut, eller<br />
   3. anmärkning.<p><a name="K6P7S2"></a></p><a class="paragraf" name="K6P8"><b>8 §</b></a>   Finansinspektionen får avstå från ingripande om<br />
   1. en överträdelse är ringa eller ursäktlig,<br />
   2. Pensionsmyndigheten gör rättelse, eller<br />
   3. någon annan myndighet har vidtagit åtgärder mot  Pensionsmyndigheten och dessa åtgärder bedöms tillräckliga.<p><a name="K6P8S2"></a></p><br /><h3 name="K7"><a name="K7">7 kap. Kompletterande bestämmelser för  försäkringsverksamheten i premiepensionssystemet
</a></h3><p><a name="K6P8S2"></a></p><h4 name="Hantering av överskott"><a name="Hantering av överskott">Hantering av överskott</a></h4><p><a name="K6P8S3"></a></p><a class="paragraf" name="K7P1"><b>1 §</b></a>   Överskott som uppstår i Pensionsmyndighetens  försäkringsverksamhet i premiepensionssystemet ska tillföras  pensionsspararna i form av återbäring. Överskottsmedlen får  tas i anspråk endast om det kan ske utan att det riskerar  myndighetens förmåga att betala ut de premiepensioner som  pensionsspararna har rätt till. Överskottsmedlen ska tas i  anspråk i en takt som främjar en jämn utveckling av  premiepensionerna över tiden. <p><a name="K7P1S2"></a></p>

Fördelningen av återbäringen mellan pensionsspararna ska  göras med hänsyn tagen till i vilken utsträckning de medel  som förvaltas för varje pensionssparares räkning har bidragit  till uppkomsten av överskottet.<p><a name="K7P1S3"></a></p><h4 name="Information"><a name="Information">Information</a></h4><p><a name="K7P1S4"></a></p><a class="paragraf" name="K7P2"><b>2 §</b></a>   Pensionsmyndigheten ska se till att pensionsspararna får  tillgång till den information de behöver för att ta till vara  sin rätt i premiepensionssystemet.<p><a name="K7P2S2"></a></p><br /><h3 name="K8"><a name="K8">8 kap. Bemyndiganden
</a></h3><p><a name="K7P2S2"></a></p><a class="paragraf" name="K8P1"><b>1 §</b></a>   Regeringen eller den myndighet som regeringen bestämmer  får meddela föreskrifter om<br />
   1. de försäkringstekniska avsättningarnas innehåll och  beräkning enligt 2 kap. 1-3 §§,<br />
   2. vad som är tillräckliga kunskaper med hänsyn till  uppgifterna för personer som utför de försäkringstekniska  utredningarna och beräkningarna och vad som avses med insikt  och erfarenhet för aktuarier enligt 2 kap. 4 §,<br />
   3. användning av derivatinstrument enligt 3 kap. 7 §, <br />
   4. vad de försäkringstekniska riktlinjerna enligt 4 kap. 1 §  ska innehålla,<br />
   5. vad en redogörelse enligt 4 kap. 2 § andra stycket ska  innehålla, <br />
   6. vad det försäkringstekniska beräkningsunderlaget enligt 
4 kap. 3 § ska innehålla,<br />
   7. vad placeringsriktlinjer enligt 4 kap. 4 § ska innehålla,  och<br />
   8. vilka upplysningar Pensionsmyndigheten ska lämna till  Finansinspektionen enligt 6 kap. 2 § och när dessa ska  lämnas.<p><a name="K8P1S2"></a></p>

Regeringen får meddela föreskrifter om sådana avgifter som  avses i 6 kap. 5 §.<p><a name="K8P1S3"></a></p><a class="paragraf" name="K8P2"><b>2 §</b></a>   Regeringen eller den myndighet som regeringen bestämmer  får meddela föreskrifter om avvikelser och medge undantag i  enskilda fall från de bestämmelser som anges i 2-4 kap. och 
5 kap. 1 § första och andra styckena.<p><a name="K8P2S2"></a></p><br /><h3 name="K9"><a name="K9">9 kap. Överklagande
</a></h3><p><a name="K8P2S2"></a></p><a class="paragraf" name="K9P1"><b>1 §</b></a>   Finansinspektionens beslut enligt 6 kap. 4 § får inte  överklagas.<p><a name="K9P1S2"></a></p>

Andra beslut av Finansinspektionen i enskilda fall enligt  denna lag får överklagas till allmän förvaltningsdomstol. <p><a name="K9P1S3"></a></p>

Pensionsmyndigheten får överklaga Finansinspektionens beslut  enligt andra stycket.<p><a name="K9P1S4"></a></p>

Prövningstillstånd krävs vid överklagande till kammarrätten.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>