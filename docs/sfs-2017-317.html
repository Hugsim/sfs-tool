<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2017:317) med kompletterande bestämmelser till EU:s förordning om faktablad för Priip-produkter - SFS sfs-2017-317</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2017:317) med kompletterande bestämmelser till EU:s förordning om faktablad för Priip-produkter</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2017:317</span> •
                <span><strong>Utfärdad:</strong> 2017-04-27</span>
            </div>
        </header>

        <main class="law-content">
            <h2>Lag (2017:317) med kompletterande bestämmelser till EU:s förordning om faktablad för Priip-produkter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:317<br />

<b>Departement/myndighet</b>:   
Finansdepartementet FMA FPM <br />  

<b>Utfärdad</b>:   
2017-04-27 <br />  


<b>Ändrad</b>:   
t.o.m. SFS 2022:1727<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:317">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:317">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns bestämmelser som kompletterar  Europaparlamentets och rådets förordning (EU) nr 1286/2014 av  den 26 november 2014 om faktablad för paketerade och  försäkringsbaserade investeringsprodukter för  icke-professionella investerare (Priip-produkter), här  benämnd EU-förordningen.<p><a name="P1S2"></a></p>

Termer och uttryck i denna lag har samma betydelse som i  EU-förordningen. <p><a name="P1S3"></a></p><a class="paragraf" name="P2"><b>2 §</b></a>   Om information som enligt EU-förordningen ska framgå av  faktablad och marknadsföringsmaterial inte tillhandahålls på  det sätt och i den form som följer av förordningen ska även  marknadsföringslagen (2008:486) tillämpas, med undantag för  bestämmelserna i 29-36 §§ om marknadsstörningsavgift. Sådan  information ska anses vara väsentlig enligt 10 § tredje  stycket den lagen.<p><a name="P2S2"></a></p><h4 name="Behörig myndighet"><a name="Behörig myndighet">Behörig myndighet</a></h4><p><a name="P2S3"></a></p><a class="paragraf" name="P3"><b>3 §</b></a>   Finansinspektionen är behörig myndighet enligt  EU-förordningen. <p><a name="P3S2"></a></p><h4 name="Tillsyn"><a name="Tillsyn">Tillsyn</a></h4><p><a name="P3S3"></a></p><a class="paragraf" name="P4"><b>4 §</b></a>   För tillsynen över att EU-förordningen följs får  Finansinspektionen förelägga <br />
   1. ett företag eller någon annan att tillhandahålla  uppgifter, handlingar eller annat, och <br />
   2. den som förväntas kunna lämna upplysningar i saken att  inställa sig till förhör på tid och plats som inspektionen  bestämmer.<p><a name="P4S2"></a></p>

Första stycket gäller inte i den utsträckning  uppgiftslämnandet skulle strida mot den i lag reglerade  tystnadsplikten för advokater.<p><a name="P4S3"></a></p><a class="paragraf" name="P4a"><b>4 a §</b></a>   Bestämmelser om Finansinspektionens rätt att  förbjuda eller begränsa en viss typ av finansiell verksamhet  eller praxis vid försäkrings- eller återförsäkringsföretag  och marknadsföring, distribution eller försäljning av  försäkringsbaserade investeringsprodukter eller  försäkringsbaserade investeringsprodukter med vissa specifika  egenskaper finns i artikel 17 i EU-förordningen.<br /><i>Lag (2018:2022)</i>.<p><a name="P4aS2"></a></p><h4 name="Föreläggande att vidta rättelse"><a name="Föreläggande att vidta rättelse">Föreläggande att vidta rättelse</a></h4><p><a name="P4aS3"></a></p><a class="paragraf" name="P5"><b>5 §</b></a>   Finansinspektionen får förelägga den som har åsidosatt  sina skyldigheter enligt EU-förordningen att vidta en viss  åtgärd eller att upphöra med ett visst agerande. <p><a name="P5S2"></a></p><h4 name="Vite"><a name="Vite">Vite</a></h4><p><a name="P5S3"></a></p><a class="paragraf" name="P6"><b>6 §</b></a>   Ett föreläggande enligt denna lag får förenas med vite.<p><a name="P6S2"></a></p><h4 name="Förordnande om att beslut ska gälla omedelbart"><a name="Förordnande om att beslut ska gälla omedelbart">Förordnande om att beslut ska gälla omedelbart</a></h4><p><a name="P6S3"></a></p><a class="paragraf" name="P7"><b>7 §</b></a>   Finansinspektionen får bestämma att ett föreläggande  enligt denna lag ska gälla omedelbart.<p><a name="P7S2"></a></p><h4 name="Sanktionsavgift"><a name="Sanktionsavgift">Sanktionsavgift</a></h4><p><a name="P7S3"></a></p><a class="paragraf" name="P8"><b>8 §</b></a>   Finansinspektionen ska besluta om sanktionsavgift för den  Priip-produktutvecklare som åsidosätter sina skyldigheter  enligt EU-förordningen genom att <br />
   1. inte upprätta och offentliggöra ett faktablad för  produkten (artikel 5.1),<br />
   2. inte se till att faktabladet uppfyller kraven på form och  innehåll (artikel 6),<br />
   3. inte iaktta kraven på faktabladets språkliga utformning  och översättning (artikel 7),<br />
   4. inte iaktta kraven på faktabladets utformning (artikel 
8.1-8.3),<br />
   5. utforma marknadsföringsmaterial om en Priip-produkt i  strid med informationen i faktabladet eller utan att beakta  kraven på innehållet i marknadsföringsmaterialet (artikel 9),  eller <br />
   6. inte uppdatera faktabladet om en översyn visar att så  krävs (artikel 10.1). <p><a name="P8S2"></a></p><a class="paragraf" name="P9"><b>9 §</b></a>   Finansinspektionen ska besluta om sanktionsavgift för den  som ger råd om eller säljer en Priip-produkt, om personen  åsidosätter sina skyldigheter enligt EU-förordningen genom  att<br />
   1. utforma marknadsföringsmaterial om en Priip-produkt i  strid med informationen i faktabladet eller utan att beakta  kraven på innehållet i marknadsföringsmaterialet (artikel 
9),<br />
   2. inte förse icke-professionella investerare med faktabladet  i god tid innan investeraren är bunden till något avtal eller  erbjudande gällande produkten (artikel 13.1),<br />
   3. förse en icke-professionell investerare med faktabladet  efter transaktionen utan att föreskrivna villkor är uppfyllda 
(artikel 13.3),<br />
   4. inte iaktta skyldigheten att tillhandahålla ett faktablad  på det sätt som förskrivs vid på varandra följande  transaktioner avseende samma Priip-produkt (artikel 13.4),  eller<br />
   5. inte tillhandhålla ett faktablad på det sätt som  föreskrivs (artikel 14).<p><a name="P9S2"></a></p><a class="paragraf" name="P10"><b>10 §</b></a>   Finansinspektionen ska besluta om sanktionsavgift för  den som åsidosätter sina skyldigheter enligt EU-förordningen  genom att inte inrätta lämpliga förfaranden och arrangemang  för framförande av klagomål och besvarande av klagomål 
(artikel 19). <p><a name="P10S2"></a></p><a class="paragraf" name="P11"><b>11 §</b></a>   Finansinspektionen får avstå från att fatta beslut om  sanktionsavgift om överträdelsen är ringa eller ursäktlig, om  rättelse görs, om föreläggande enligt 5 § bedöms vara en  tillräcklig åtgärd eller om något annat organ har vidtagit  åtgärder som bedöms tillräckliga.<p><a name="P11S2"></a></p><a class="paragraf" name="P12"><b>12 §</b></a>   Sanktionsavgiften för en juridisk person ska som högst  fastställas till det högsta av <br />
   1. 47 600 000 kronor,<br />
   2. tre procent av företagets eller, i förekommande fall,  koncernens omsättning närmast föregående räkenskapsår,<br />
   3. två gånger den vinst som företaget erhållit till följd av  överträdelsen, om beloppet går att fastställa, eller<br />
   4. två gånger de kostnader som företaget undvikit till följd  av överträdelsen, om beloppet går att fastställa.<p><a name="P12S2"></a></p>

Sanktionsavgiften får inte bestämmas till ett lägre belopp än 
5 000 kronor. Om överträdelsen har skett under företagets  första verksamhetsår eller om uppgifter om omsättningen  saknas eller är bristfälliga, får den uppskattas.<p><a name="P12S3"></a></p>

För värdepappersinstitut får avgiften inte vara så stor att  institutet därefter inte uppfyller kraven i 6 kap. 1 § lagen 
(2004:297) om bank- och finansieringsrörelse eller 8 kap. 3 §  lagen (2007:528) om värdepappersmarknaden.<p><a name="P12S4"></a></p>

För ett försäkringsföretag får avgiften inte vara så stor att  företaget därefter inte uppfyller kraven i 4 kap. 1 §  försäkringsrörelselagen (2010:2043).<p><a name="P12S5"></a></p><a class="paragraf" name="P13"><b>13 §</b></a>   Sanktionsavgiften för en fysisk person ska som högst  fastställas till det högsta av<br />
   1. 6 700 000 kronor,<br />
   2. två gånger den vinst som den fysiska personen erhållit  till följd av överträdelsen, om beloppet går att fastställa,  eller<br />
   3. två gånger de kostnader som den fysiska personen undvikit  till följd av överträdelsen, om beloppet går att fastställa. <p><a name="P13S2"></a></p><a class="paragraf" name="P14"><b>14 §</b></a>   När sanktionsavgiften fastställs ska Finansinspektionen,  utöver de omständigheter som särskilt anges i  EU-förordningen, i förekommande fall beakta bl.a.  överträdelsens art, överträdelsens konkreta och potentiella  effekter på det finansiella systemet, de skador som uppstått,  den juridiska eller den fysiska personens finansiella  ställning och, om det går att fastställa, den vinst som  företaget eller den fysiska personen erhållit till följd av  överträdelsen eller de kostnader som har undvikits.<p><a name="P14S2"></a></p><a class="paragraf" name="P15"><b>15 §</b></a>   Sanktionsavgifter tillfaller staten.<p><a name="P15S2"></a></p><h4 name="Verkställighet av beslut om sanktionsavgift"><a name="Verkställighet av beslut om sanktionsavgift">Verkställighet av beslut om sanktionsavgift</a></h4><p><a name="P15S3"></a></p><a class="paragraf" name="P16"><b>16 §</b></a>   En sanktionsavgift ska betalas till Finansinspektionen  inom trettio dagar från det att beslutet om avgiften har fått  laga kraft. <p><a name="P16S2"></a></p><a class="paragraf" name="P17"><b>17 §</b></a>   Finansinspektionens beslut om sanktionsavgift får  verkställas enligt utsökningsbalken, om avgiften inte har  betalats inom den tid som anges i 16 §.<p><a name="P17S2"></a></p><a class="paragraf" name="P18"><b>18 §</b></a>   Om sanktionsavgiften inte betalas inom den tid som anges  i 16 §, ska Finansinspektionen lämna den obetalda avgiften  för indrivning. Bestämmelser om indrivning finns i lagen 
(1993:891) om indrivning av statliga fordringar m.m.<p><a name="P18S2"></a></p><a class="paragraf" name="P19"><b>19 §</b></a>   En sanktionsavgift som har beslutats faller bort i den  utsträckning verkställighet inte har skett inom fem år från  det att beslutet fått laga kraft.<p><a name="P19S2"></a></p><h4 name="Tystnadsplikt "><a name="Tystnadsplikt ">Tystnadsplikt </a></h4><p><a name="P19S3"></a></p><a class="paragraf" name="P20"><b>20 §</b></a>   Den som är eller har varit knuten till en  Priip-produktutvecklare får inte obehörigen röja uppgifter i  en anmälan eller en utsaga om en misstänkt överträdelse av en  bestämmelse som Finansinspektionen utövar tillsyn över enligt  denna lag, om uppgiften kan avslöja anmälarens eller den  utpekade personens identitet. <p><a name="P20S2"></a></p>

Första stycket gäller också den som ger råd om eller säljer  Priip-produkter som anställd eller uppdragstagare. <p><a name="P20S3"></a></p><h4 name="Skadestånd"><a name="Skadestånd">Skadestånd</a></h4><p><a name="P20S4"></a></p><a class="paragraf" name="P21"><b>21 §</b></a>   En Priip-produktutvecklare ska ersätta ren  förmögenhetsskada som denne uppsåtligen eller av oaktsamhet  orsakar en icke-professionell investerare genom att ett  faktablad innehåller uppgifter som är felaktiga, vilseledande  eller står i strid med avtalshandlingarna. Detsamma gäller om  faktabladet inte har den form eller det innehåll som krävs  enligt artikel 8 i EU-förordningen.<p><a name="P21S2"></a></p><a class="paragraf" name="P22"><b>22 §</b></a>   Den som vill göra anspråk på skadestånd enligt 21 § ska  underrätta Priip-produktutvecklaren om detta inom skälig tid  efter det att han eller hon märkt eller borde ha märkt att  skada har uppkommit.<p><a name="P22S2"></a></p>

Om underrättelse inte görs inom skälig tid, faller rätten  till skadestånd enligt denna lag bort. Detsamma gäller om  talan inte väcks inom tio år från investeringstillfället. <p><a name="P22S3"></a></p><h4 name="Avgifter till Finansinspektionen"><a name="Avgifter till Finansinspektionen">Avgifter till Finansinspektionen</a></h4><p><a name="P22S4"></a></p><a class="paragraf" name="P23"><b>23 §</b></a>   Den som utvecklar, ger råd om eller säljer  Priip-produkter och som står under Finansinspektionens  tillsyn ska med årliga avgifter bekosta inspektionens  verksamhet enligt denna lag. <p><a name="P23S2"></a></p>

Regeringen får meddela föreskrifter om avgifterna.<p><a name="P23S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P23S4"></a></p><a class="paragraf" name="P24"><b>24 §</b></a>   Regeringen eller den myndighet som regeringen  bestämmer får meddela föreskrifter om produktingripande  enligt artikel 17 i EU-förordningen. <i>Lag (2018:2022)</i>.<p><a name="P24S2"></a></p><h4 name="Överklagande "><a name="Överklagande ">Överklagande </a></h4><p><a name="P24S3"></a></p><a class="paragraf" name="P25"><b>25 §</b></a>   Finansinspektionens beslut enligt denna lag får  överklagas till allmän förvaltningsdomstol. <p><a name="P25S2"></a></p>

Prövningstillstånd krävs vid överklagande till  kammarrätten. <i>Lag (2018:2022)</i>.<p><a name="P25S3"></a></p><br /><h3 name="overgang"><a name="overgang">Övergångsbestämmelser</a></h3>
2017:317<br />
   1. Denna lag träder i kraft den 1 januari 2018.<br />
   2. Lagen tillämpas första gången den 1 januari 2023 i fråga om  sådana fysiska och juridiska personer som omfattas av artikel 
32 i EU-förordningen. <i>Lag (2022:1727)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>