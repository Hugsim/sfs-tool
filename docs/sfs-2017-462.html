<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:462) om särskilda insatser för personer med funktionsnedsättning som medför nedsatt arbetsförmåga - SFS sfs-2017-462</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2017:462) om särskilda insatser för personer med funktionsnedsättning som medför nedsatt arbetsförmåga</h1>
            <div class="meta-info">
                <span><strong>SFS:</strong> 2017:462</span> •
                <span><strong>Utfärdad:</strong> 2017-05-24</span>
            </div>
        </header>

        <main class="law-content">
            <h2>Förordning (2017:462) om särskilda insatser för personer med funktionsnedsättning som medför nedsatt arbetsförmåga</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:462<br />

<b>Departement/myndighet</b>:   
Arbetsmarknadsdepartementet AA <br />  

<b>Utfärdad</b>:   
2017-05-24 <br />  


<b>Ändrad</b>:   
t.o.m. SFS 2024:1347<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:462">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:462">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning är meddelad med stöd av 8 kap. 7 §  regeringsformen och innehåller bestämmelser om det  arbetsmarknadspolitiska programmet särskilda insatser för  personer med funktionsnedsättning som medför nedsatt  arbetsförmåga. <p><a name="P1S2"></a></p>

De särskilda insatserna är <br />
   1. bidrag till hjälpmedel på arbetsplatsen,<br />
   2. bidrag till litteratur och tolk för personer med syn- eller  hörselnedsättning,<br />
   3. bidrag för personligt biträde,<br />
   4. särskild stödperson för introduktion och uppföljning 
(SIUS),<br />
   5. lönebidrag, och<br />
   6. skyddat arbete.<p><a name="P1S3"></a></p>

Programmet riktar sig till personer som har en  funktionsnedsättning som medför nedsatt arbetsförmåga och som  till följd av detta har behov av stöd för att stärka sina  möjligheter att få eller behålla ett arbete. Syftet med  programmet är att kompensera för nedsättningen i arbetsförmåga  och stärka möjligheten att få eller behålla ett arbete. Endast  personer som har löne-bidrag eller skyddat arbete ska anses  som deltagare i programmet när det handlar om att kvalificera  sig för andra arbetsmarknadspolitiska insatser.  Förordning (2024:1347).<p><a name="P1S4"></a></p><a class="paragraf" name="P2"><b>2 §</b></a>   Allmänna bestämmelser om arbetsmarknadspolitiska program  finns i förordningen (2000:628) om den arbetsmarknadspolitiska  verksamheten. Något samråd med en sammanslutning av  arbetstagare som är part i en lokal förhandling med  arbetsgivaren enligt den förordningen behöver inte hållas  innan en insats enligt 1 § andra stycket 1-4 beslutas, om  insatsen endast marginellt påverkar arbetsmiljön eller arbetet  för andra arbetstagare på arbetsplatsen.  Förordning (2024:1347).<p><a name="P2S2"></a></p><h4 name="De särskilda insatserna"><a name="De särskilda insatserna">De särskilda insatserna</a></h4><p><a name="P2S3"></a></p><h4 name="Bidrag till hjälpmedel på arbetsplatsen"><a name="Bidrag till hjälpmedel på arbetsplatsen">Bidrag till hjälpmedel på arbetsplatsen</a></h4><p><a name="P2S4"></a></p><a class="paragraf" name="P3"><b>3 §</b></a>   Arbetsförmedlingen får lämna ekonomiskt bidrag för köp,  hyra eller reparation av arbetshjälpmedel eller andra  anordningar som en person behöver för att stärka sina  möjligheter att få eller behålla ett arbete. Bidraget får  lämnas under förutsättning att personen behöver hjälpmedlet  eller anordningen<br />
   1. som anställd,<br />
   2. som företagare, eller<br />
   3. för att kunna ta del av ett arbetsmarknadspolitiskt  program, arbetslivsinriktad rehabilitering eller praktisk  arbetslivsorientering.<p><a name="P3S2"></a></p>

Bidrag får också lämnas för expertundersökningar som behövs  för att klarlägga om personen behöver ett hjälpmedel eller en  anordning. <p><a name="P3S3"></a></p>

I förordningen (1991:1046) om bidrag till arbetshjälpmedel  finns bestämmelser om bidrag till sådana arbetshjälpmedel som  en förvärvsarbetande försäkrad behöver som ett led i sin  rehabilitering. Förordning (2024:1347).<p><a name="P3S4"></a></p><a class="paragraf" name="P4"><b>4 §</b></a>   Bidrag till hjälpmedel på arbetsplatsen för någon som är  anställd får lämnas för behov som kommer fram i samband med  att anställningen börjar eller under de första 12 månaderna av  anställningen. För den som är anställd i skyddat arbete hos en  offentlig arbetsgivare eller anställd med lönebidrag får  bidrag även lämnas för behov som kommer fram senare under  anställningen.<p><a name="P4S2"></a></p>

Bidrag för företagare får lämnas för behov som kommer fram i  samband med att verksamheten påbörjas eller under  verksamhetens första 12 månader.<p><a name="P4S3"></a></p>

För den som tar del av ett annat arbetsmarknadspolitiskt  program, arbetslivsinriktad rehabilitering eller praktisk  arbetslivsorientering får bidrag lämnas så länge som  programmet, rehabiliteringen eller arbetslivsorienteringen  varar. Förordning (2024:1347).<p><a name="P4S4"></a></p><a class="paragraf" name="P5"><b>5 §</b></a>   Bidrag får inte lämnas för kostnader som gäller ett  hjälpmedel eller en anordning som normalt behövs i  verksamheten eller som krävs för att arbetsmiljön ska  uppfylla de krav som ställs enligt arbetsmiljölagen 
(1977:1160).<p><a name="P5S2"></a></p><a class="paragraf" name="P6"><b>6 §</b></a>   Bidrag till hjälpmedel på arbetsplatsen får lämnas till  den som har en funktionsnedsättning och med högst 100 000  kronor per år. Bidrag om högst 100 000 kronor per år får  också lämnas till en arbetsgivare eller någon annan som  anordnar eller ansvarar för verksamheten.<p><a name="P6S2"></a></p>

Om det finns synnerliga skäl får bidrag lämnas med högre  belopp.<p><a name="P6S3"></a></p><h4 name="Bidrag till litteratur och tolk för personer med syn- eller  hörselnedsättning"><a name="Bidrag till litteratur och tolk för personer med syn- eller  hörselnedsättning">Bidrag till litteratur och tolk för personer med syn- eller  hörselnedsättning</a></h4><p><a name="P6S4"></a></p><a class="paragraf" name="P7"><b>7 §</b></a>   Arbetsförmedlingen får lämna ekonomiskt bidrag med högst 
120 000 kronor per år och anställd eller företagare för  kostnader för <br />
   1. tolk åt barndomsdöva, dövblinda, vuxendöva och personer med  hörselnedsättning som tar del av en utbildning i arbetet,<br />
   2. inläsning på ljudmedier av facklitteratur eller  översättning av facklitteratur till punktskrift till en person  med synnedsättning som tar del av en utbildning i arbetet, och<br />
   3. tolk åt barndomsdöva, dövblinda, vuxendöva och personer med  hörselnedsättning för att utföra återkommande arbetsmoment  eller hantera återkommande arbetssituationer.  Förordning (2024:1347).<p><a name="P7S2"></a></p><a class="paragraf" name="P8"><b>8 §</b></a>   Bidrag får inte lämnas för insatser som en region ska  svara för. Bestämmelser om regionens ansvar för tolktjänst för  vardagstolkning för barndomsdöva, dövblinda, vuxendöva och  hörselskadade finns i 8 kap. 7 § hälso- och sjukvårdslagen 
(2017:30). Förordning (2019:1120).<p><a name="P8S2"></a></p><h4 name="Bidrag för personligt biträde"><a name="Bidrag för personligt biträde">Bidrag för personligt biträde</a></h4><p><a name="P8S3"></a></p><a class="paragraf" name="P9"><b>9 §</b></a>   Arbetsförmedlingen får lämna ekonomiskt bidrag för ett  personligt biträde som hjälper en person att utföra  återkommande arbetsmoment eller hantera återkommande  arbetssituationer som personen inte klarar på egen hand.  Bidraget får lämnas under förutsättning att personen behöver  hjälp<br />
   1. som anställd,<br />
   2. som företagare, eller<br />
   3. för att kunna ta del av ett arbetsmarknadspolitiskt  program, arbetslivsinriktad rehabilitering eller praktisk  arbetslivsorientering. Förordning (2024:1347).<p><a name="P9S2"></a></p><a class="paragraf" name="P10"><b>10 §</b></a>   Bidraget får lämnas till en arbetsgivare eller någon  annan som har kostnader för det personliga biträdet och med  högst 60 000 kronor per år. Till en företagare med en  funktionsnedsättning som medför stora  kommunikationssvårigheter får dock bidraget lämnas med högst 
120 000 kronor per år.<p><a name="P10S2"></a></p>

Bidraget får inte kombineras med bidrag enligt 28, 32 eller 
36 §.<p><a name="P10S3"></a></p><h4 name="Särskild stödperson för introduktion och uppföljning (SIUS)"><a name="Särskild stödperson för introduktion och uppföljning (SIUS)">Särskild stödperson för introduktion och uppföljning (SIUS)</a></h4><p><a name="P10S4"></a></p><a class="paragraf" name="P11"><b>11 §</b></a>   Arbetsförmedlingen får utse en särskild stödperson för  introduktion och uppföljning åt en person som behöver extra  stöd och träning i inledningsskedet av en anställning eller  under arbetspraktik som föregår en anställning. Stödet får  lämnas i längst 6 månader under introduktion. Det får också  lämnas under uppföljningen av en anställning.<p><a name="P11S2"></a></p>

Stödpersonen ska vara anställd av Arbetsförmedlingen.<p><a name="P11S3"></a></p><a class="paragraf" name="P12"><b>12 §</b></a>   Har upphävts genom förordning (2024:1347).<p><a name="P12S2"></a></p><a class="paragraf" name="P13"><b>13 §</b></a>   Har upphävts genom förordning (2024:1347).<p><a name="P13S2"></a></p><a class="paragraf" name="P14"><b>14 §</b></a>   Har upphävts genom förordning (2024:1347).<p><a name="P14S2"></a></p><h4 name="Gemensamt för lönebidrag och skyddat arbete"><a name="Gemensamt för lönebidrag och skyddat arbete">Gemensamt för lönebidrag och skyddat arbete</a></h4><p><a name="P14S3"></a></p><a class="paragraf" name="P15"><b>15 §</b></a>   Arbetsförmedlingen får lämna ekonomiskt bidrag till  en arbetsgivare för lönekostnader vid insatsen lönebidrag, om  den ges hos en annan arbetsgivare än Samhall Aktiebolag, och  vid insatsen skyddat arbete hos offentlig arbetsgivare. <p><a name="P15S2"></a></p>

I förordningen (2018:1528) om statlig ersättning till Samhall  Aktiebolag för en tjänst av allmänt ekonomiskt intresse finns  bestämmelser om ekonomiskt stöd för insatserna lönebidrag och  skyddat arbete när de ges hos Samhall Aktiebolag.<br />
Förordning (2018:1529).<p><a name="P15S3"></a></p><a class="paragraf" name="P16"><b>16 §</b></a>   Inför ett beslut om lönebidrag eller skyddat arbete ska  Arbetsförmedlingen först ha prövat om personens behov kan  tillgodoses av insatser enligt 1 § andra stycket 1-4.  Därefter bör Arbetsförmedlingen pröva personens behov av  insatser i följande ordning:<br />
   1. lönebidrag för utveckling i anställning<br />
   2. lönebidrag för anställning<br />
   3. lönebidrag för trygghet i anställning<br />
   4. skyddat arbete<p><a name="P16S2"></a></p><a class="paragraf" name="P17"><b>17 §</b></a>   Arbetsförmedlingen ska verka för att insatserna planeras  och genomförs så att den anställde utvecklas, arbetsförmågan  förbättras och så att personen kan få och behålla ett arbete  utan bidrag för lönekostnaderna.<p><a name="P17S2"></a></p><a class="paragraf" name="P18"><b>18 §</b></a>   Insatserna lönebidrag och skyddat arbete får beslutas  för anställningar där arbetet är lämpligt utformat efter  personens behov och kan bidra till att den anställde  utvecklas eller förbättrar sin arbetsförmåga. <p><a name="P18S2"></a></p>

Insatserna får beslutas under förutsättning att arbetsgivaren  intygar att<br />
   1. lön och andra anställningsförmåner följer av  kollektivavtal eller i väsentliga delar är likvärdiga med  förmåner enligt kollektivavtal inom branschen, <br />
   2. arbetsmiljön uppfyller de krav som ställs enligt  arbetsmiljölagen (1977:1160), och<br />
   3. löneutbetalningar görs elektroniskt under hela den tid som  insatserna pågår.<p><a name="P18S3"></a></p>

Om Arbetsförmedlingen har kännedom om att det som  arbetsgivaren intygar enligt första stycket är felaktigt får  insatserna lönebidrag och skyddat arbete inte beslutas för en  anställning hos arbetsgivaren. Förordning (2018:47).<p><a name="P18S4"></a></p><a class="paragraf" name="P19"><b>19 §</b></a>   Storleken på de bidrag för lönekostnader som lämnas ska  fastställas med hänsyn dels till graden av nedsättning i  arbetsförmåga i förhållande till den aktuella anställningen,  dels till hur stor del av arbetsgivarens lönekostnad som är  bidragsgrundande. Bidragen får inte överstiga den nivå som  behövs för att kompensera nedsättningen i arbetsförmåga.<p><a name="P19S2"></a></p><a class="paragraf" name="P20"><b>20 §</b></a>   De bidragsgrundande lönekostnaderna är<br />
   1. kontant bruttolön inklusive sjuklön och semesterlön,<br />
   2. avgifter som ska betalas enligt socialavgiftslagen 
(2000:980) och lagen (1994:1920) om allmän löneavgift, och<br />
   3. premier för avtalsenliga arbetsmarknadsförsäkringar eller  likvärdiga försäkringar.<p><a name="P20S2"></a></p><a class="paragraf" name="P21"><b>21 §</b></a>   Endast den del av bruttolönen som vid heltidsarbete  uppgår till som mest 20 000 kronor per månad och de avgifter  och premier som är hänförliga till denna del ska läggas till  grund för bidrag.<p><a name="P21S2"></a></p>

Vid deltidsarbete ska bidraget minskas i förhållande till  arbetstiden. Förordning (2019:794).<p><a name="P21S3"></a></p><a class="paragraf" name="P22"><b>22 §</b></a>   Har upphävts genom förordning (2018:47).<p><a name="P22S2"></a></p><a class="paragraf" name="P23"><b>23 §</b></a>   I lagen (1982:80) om anställningsskydd och lagen 
(1994:260) om offentlig anställning finns bestämmelser om att  arbetstagare i skyddat arbete eller med lönebidrag för  utveckling i anställning undantas från lagarnas  tillämpningsområden.<p><a name="P23S2"></a></p><h4 name="Lönebidrag"><a name="Lönebidrag">Lönebidrag</a></h4><p><a name="P23S3"></a></p><a class="paragraf" name="P24"><b>24 §</b></a>   Lönebidrag finns i följande former:<br />
   - lönebidrag för utveckling i anställning,<br />
   - lönebidrag för anställning, och<br />
   - lönebidrag för trygghet i anställning.<p><a name="P24S2"></a></p><h4 name="Lönebidrag för utveckling i anställning"><a name="Lönebidrag för utveckling i anställning">Lönebidrag för utveckling i anställning</a></h4><p><a name="P24S3"></a></p><a class="paragraf" name="P25"><b>25 §</b></a>   Arbetsförmedlingen får lämna lönebidrag för utveckling i  anställning för en person som är i behov av en anställning  för att pröva eller utveckla sin arbetsförmåga i förhållande  till vissa arbetsuppgifter eller arbetsmarknaden i stort.  Bidraget får också lämnas för en person som är i behov av att  förbättra sina förutsättningar att kunna ta del av en  utbildning. <p><a name="P25S2"></a></p>

Bidraget får lämnas för en anställning som innehåller  anpassat arbete, rehabilitering, handledning,  kompetensutveckling eller andra åtgärder som syftar till att  pröva eller utveckla personens arbetsförmåga eller förbättra  personens förutsättningar att kunna ta del av en  utbildning.<p><a name="P25S3"></a></p><a class="paragraf" name="P26"><b>26 §</b></a>   Lönebidrag för utveckling i anställning får lämnas <br />
   1. vid anställning av en person som vid beslutstillfället är  arbetslös och anmäld som arbetssökande hos  Arbetsförmedlingen, <br />
   2. när en person lämnar en anställning med lönebidrag för  utveckling i anställning och anställs hos en annan  arbetsgivare, eller <br />
   3. vid fortsatt anställning av en person som vid  beslutstillfället har skyddat arbete hos offentlig  arbetsgivare eller när en person lämnar en anställning med  skyddat arbete hos en annan arbetsgivare.<p><a name="P26S2"></a></p><a class="paragraf" name="P27"><b>27 §</b></a>   Lönebidrag för utveckling i anställning får beslutas för  längst 12 månader i taget. Den sammanlagda stödtiden får inte  överstiga 24 månader.<p><a name="P27S2"></a></p><a class="paragraf" name="P28"><b>28 §</b></a>   Arbetsförmedlingen får lämna ett ekonomiskt bidrag till  arbetsgivaren som kompletterar bidraget för lönekostnaderna.  Bidraget får lämnas med högst 5 000 kronor per kalendermånad  för åtgärder som bidrar till att personens arbetsförmåga  prövas eller utvecklas, eller för åtgärder som bidrar till  att förbättra personens förutsättningar att ta del av en  utbildning. Förordning (2018:47).<p><a name="P28S2"></a></p><h4 name="Lönebidrag för anställning"><a name="Lönebidrag för anställning">Lönebidrag för anställning</a></h4><p><a name="P28S3"></a></p><a class="paragraf" name="P29"><b>29 §</b></a>   Arbetsförmedlingen får lämna lönebidrag för anställning  för en person som är i behov av att få en anställning eller  av att stärka sina möjligheter att behålla en anställning.  Bidraget lämnas under förutsättning att arbetet och stödjande  åtgärder är utformade så att de kan bidra till att personens  arbetsförmåga förbättras i förhållande till de krav som  ställs i den aktuella anställningen.<p><a name="P29S2"></a></p>

Bidraget får inte lämnas för anställning hos Samhall  Aktiebolag.<p><a name="P29S3"></a></p><a class="paragraf" name="P30"><b>30 §</b></a>   Lönebidrag för anställning får lämnas<br />
   1. vid anställning av en person som vid beslutstillfället är  arbetslös och anmäld som arbetssökande hos  Arbetsförmedlingen,  <br />
   2. vid fortsatt anställning av en person som vid  beslutstillfället har en anställning med lönebidrag eller när  en person lämnar en anställning med lönebidrag och anställs  hos en annan arbetsgivare, <br />
   3. vid fortsatt anställning av en person som vid  beslutstillfället har skyddat arbete hos offentlig  arbetsgivare eller när en person lämnar en anställning med  skyddat arbete hos en annan arbetsgivare,<br />
   4. vid fortsatt anställning när en anställd återgår till  arbetet efter att ha haft hel aktivitetsersättning,<br />
   5. vid fortsatt anställning när en anställd som tidigare har  haft lönebidrag i samma anställning får sin arbetsförmåga  försämrad inom 3 år från det att stödet senast lämnades och  det finns behov av att stöd lämnas på nytt, eller<br />
   6. när en arbetsgivare anställer en person som lämnar en  anställning hos en annan arbetsgivare som inte finansieras  med lönebidrag, under förutsättning att den som anställs är  långtidssjukskriven från sin anställning och att  arbetsgivaren fullgjort sina rehabiliteringsskyldigheter men  att arbetstagaren ändå inte bedöms kunna återgå till  anställningen.<p><a name="P30S2"></a></p><a class="paragraf" name="P31"><b>31 §</b></a>   Lönebidrag för anställning får beslutas för längst 4 år  i taget. Den sammanlagda stödtiden får inte överstiga 8 år.<p><a name="P31S2"></a></p><a class="paragraf" name="P32"><b>32 §</b></a>   Arbetsförmedlingen får lämna ett ekonomiskt bidrag till  arbetsgivaren som kompletterar bidraget för lönekostnaderna.  Bidraget får lämnas med högst 2 800 kronor per kalendermånad  för åtgärder som bidrar till att personens arbetsförmåga  utvecklas. Förordning (2018:47).<p><a name="P32S2"></a></p><h4 name="Lönebidrag för trygghet i anställning"><a name="Lönebidrag för trygghet i anställning">Lönebidrag för trygghet i anställning</a></h4><p><a name="P32S3"></a></p><a class="paragraf" name="P33"><b>33 §</b></a>   Arbetsförmedlingen får lämna lönebidrag för trygghet i  anställning för en person som är i behov av ett långvarigt  stöd för att behålla en anställning.<p><a name="P33S2"></a></p>

Bidraget får lämnas för en person som har tagit del av  insatser för att arbetsförmågan ska prövas eller utvecklas  inom ramen för lönebidrag för utveckling i anställning eller  lönebidrag för anställning hos samma arbetsgivare. Om det  finns särskilda skäl får dock bidraget lämnas utan att  personen har tagit del av dessa insatser.<p><a name="P33S3"></a></p>

Bidraget får inte lämnas för anställning hos Samhall  Aktiebolag.<p><a name="P33S4"></a></p><a class="paragraf" name="P34"><b>34 §</b></a>   Lönebidrag för trygghet i anställning får lämnas <br />
   1. vid anställning av en person som vid beslutstillfället är  arbetslös och anmäld som arbetssökande hos  Arbetsförmedlingen,<br />
   2. vid fortsatt anställning av en person som vid  beslutstillfället har en anställning med lönebidrag, eller<br />
   3. vid fortsatt anställning av en person som vid  beslutstillfället har skyddat arbete hos offentlig  arbetsgivare eller när en person lämnar en anställning med  skyddat arbete hos en annan arbetsgivare<p><a name="P34S2"></a></p><a class="paragraf" name="P35"><b>35 §</b></a>   Lönebidrag för trygghet i anställning får beslutas för  längst 4 år i taget.<p><a name="P35S2"></a></p><a class="paragraf" name="P36"><b>36 §</b></a>   Arbetsförmedlingen får om det finns särskilda skäl lämna  ett ekonomiskt bidrag till arbetsgivaren som kompletterar  bidraget för lönekostnaderna. Bidraget får lämnas med högst 
2 800 kronor per kalendermånad för åtgärder som bidrar till  att personens arbetsförmåga utvecklas. Förordning (2018:47).<p><a name="P36S2"></a></p><h4 name="Skyddat arbete"><a name="Skyddat arbete">Skyddat arbete</a></h4><p><a name="P36S3"></a></p><a class="paragraf" name="P37"><b>37 §</b></a>   Arbetsförmedlingen får besluta om insatsen skyddat arbete  för en person vars arbetsförmåga är så nedsatt till följd av  en funktionsnedsättning att personen inte kan få något annat  arbete och vars behov inte kan tillgodoses genom andra  insatser. Förordning (2021:290).<p><a name="P37S2"></a></p><a class="paragraf" name="P38"><b>38 §</b></a>   Skyddat arbete finns i följande former:<br />
   - skyddat arbete hos Samhall Aktiebolag, och<br />
   - skyddat arbete hos offentlig arbetsgivare.<p><a name="P38S2"></a></p><h4 name="Skyddat arbete hos Samhall Aktiebolag"><a name="Skyddat arbete hos Samhall Aktiebolag">Skyddat arbete hos Samhall Aktiebolag</a></h4><p><a name="P38S3"></a></p><a class="paragraf" name="P39"><b>39 §</b></a>   Skyddat arbete hos Samhall Aktiebolag kommer till stånd  när Samhall Aktiebolag anställer en person som av  Arbetsförmedlingen bedöms uppfylla förutsättningarna för  insatsen. <p><a name="P39S2"></a></p>

En person med skyddat arbete hos Samhall Aktiebolag får inte  samtidigt tillgodogöra sig en annan insats enligt denna  förordning.<p><a name="P39S3"></a></p><h4 name="Skyddat arbete hos offentlig arbetsgivare"><a name="Skyddat arbete hos offentlig arbetsgivare">Skyddat arbete hos offentlig arbetsgivare</a></h4><p><a name="P39S4"></a></p><a class="paragraf" name="P40"><b>40 §</b></a>   Arbetsförmedlingen får lämna ekonomiskt bidrag för  skyddat arbete hos offentlig arbetsgivare för en person som<br />
   1. har en kognitiv funktionsnedsättning, <br />
   2. har en funktionsnedsättning till följd av missbruks- eller  beroendeproblematik,<br />
   3. är berättigad till insatser enligt lagen (1993:387) om  stöd och service till vissa funktionshindrade, eller<br />
   4. inte tidigare haft kontakt med arbetslivet, eller som har  varit borta från det under en längre tid på grund av en  långvarig och svår psykisk sjukdom.<p><a name="P40S2"></a></p>

Bidraget får inte lämnas om arbetet bedrivs inom en  konkurrensutsatt verksamhet eller sektor.<p><a name="P40S3"></a></p><a class="paragraf" name="P41"><b>41 §</b></a>   Bidraget för skyddat arbete hos offentlig arbetsgivare  får beslutas för längst 2 år i taget.<p><a name="P41S2"></a></p><a class="paragraf" name="P42"><b>42 §</b></a>   Skyddat arbete hos offentlig arbetsgivare får endast  kombineras med bidrag till hjälpmedel på arbetsplatsen och  bidrag till litteratur och tolk för personer med syn- eller  hörselnedsättning enligt 3-8 §§.<p><a name="P42S2"></a></p><h4 name="Gemensamma bestämmelser"><a name="Gemensamma bestämmelser">Gemensamma bestämmelser</a></h4><p><a name="P42S3"></a></p><h4 name="Arbetsgivare"><a name="Arbetsgivare">Arbetsgivare</a></h4><p><a name="P42S4"></a></p><a class="paragraf" name="P43"><b>43 §</b></a>   Bidrag lämnas endast till en arbetsgivare som vid  beslutstillfället är registrerad som arbetsgivare hos  Skatteverket och antingen är en fysisk person som bedriver  näringsverksamhet eller en juridisk person.<br />
Förordning (2022:1023).<p><a name="P43S2"></a></p><a class="paragraf" name="P44"><b>44 §</b></a>   Bidrag får inte lämnas till en arbetsgivare som<br />
   1. har näringsförbud,<br />
   2. a) är i konkurs eller likvidation, är under  tvångsförvaltning, är föremål för ackord, genomgår  företagsrekonstruktion eller tills vidare har inställt sina  betalningar, eller<br />
      b) är föremål för ansökan om konkurs, tvångslikvidation,  tvångsförvaltning, ackord, företagsrekonstruktion eller något  annat liknande förfarande, eller<br />
   3. inte har fullgjort sina skyldigheter i fråga om skatter  eller socialförsäkringsavgifter.<p><a name="P44S2"></a></p>

Om arbetsgivaren är en juridisk person, får bidrag inte lämnas  när en företrädare med väsentligt inflytande över den  juridiska personen har näringsförbud. Förordning (2022:1023).<p><a name="P44S3"></a></p><a class="paragraf" name="P44a"><b>44 a §</b></a>   Arbetsförmedlingen får avstå från att lämna bidrag om <br />
   1. arbetsgivarens förhållanden är sådana att det kan antas att  verksamheten som den enskilde ska vara sysselsatt inom inte  bedrivs eller kommer att bedrivas i enlighet med de  föreskrifter som gäller för verksamheten,<br />
   2. arbetsgivaren inte fullgör eller det kan antas att  arbetsgivaren inte kommer att fullgöra sina åtaganden mot  Arbetsförmedlingen eller mot den enskilde som bidraget avser, <br />
   3. arbetsgivaren har gjort sig skyldig till ett allvarligt fel  i yrkesutövningen som gör att arbetsgivarens redbarhet kan  ifrågasättas,<br />
   4. arbetsgivaren genom en dom som fått laga kraft är dömd för  ett brott som avser yrkesutövningen, eller<br />
   5. arbetsgivaren i ärendet inte har lämnat de uppgifter som  Arbetsförmedlingen begärt eller har lämnat felaktiga  uppgifter.<p><a name="P44aS2"></a></p>

Om arbetsgivaren är en juridisk person får Arbetsförmedlingen  avstå från att lämna bidrag, om en företrädare med väsentligt  inflytande över den juridiska personen<br />
   1. har gjort sig skyldig till ett sådant fel som avses i  första stycket 3,<br />
   2. är dömd för sådant brott som avses i första stycket 4,  eller<br />
   3. har företrätt en annan arbetsgivare eller en anordnare som  på grund av sådana omständigheter som anges i denna paragraf  inte beviljats bidrag eller stöd, inte längre får bidrag eller  stöd, har fått bidraget eller stödet återkrävt eller inte har  fått ett arbetsmarknadspolitiskt program eller en insats  förlagd till sig. Förordning (2022:1023).<p><a name="P44aS3"></a></p><h4 name="Hur bidragen lämnas"><a name="Hur bidragen lämnas">Hur bidragen lämnas</a></h4><p><a name="P44aS4"></a></p><a class="paragraf" name="P45"><b>45 §</b></a>   Bidrag enligt denna förordning beslutas av  Arbetsförmedlingen.<p><a name="P45S2"></a></p>

Bidrag enligt 1 § andra stycket 1-3 betalas ut av  Arbetsförmedlingen månadsvis i efterskott eller på det sätt  som Arbetsförmedlingen bestämmer. Bidrag under 50 kronor  betalas inte ut. <p><a name="P45S3"></a></p>

Bidrag för lönekostnader enligt 1 § andra stycket 5 och 6 samt  ekonomiskt bidrag enligt 28, 32 och 36 §§ får arbetsgivaren  del av genom kreditering på ett sådant skattekonto som avses i 
61 kap. 1 § skatteförfarandelagen (2011:1244).  Arbetsförmedlingen ska lämna de uppgifter som behövs för  krediteringen till Skatteverket. Det ekonomiska bidraget  krediteras arbetsgivarens skattekonto senast den 12 i månaden  efter det att underlag enligt 46 § inkommit, med undantag för  januari då stödet i stället krediteras senast den 17.<br />
Förordning (2024:1347).<p><a name="P45S4"></a></p><a class="paragraf" name="P46"><b>46 §</b></a>   En arbetsgivare ska lämna underlag till  Arbetsförmedlingen för beräkning av det bidragsbelopp som ska  krediteras skattekontot. Underlaget ska lämnas inom 180 dagar  efter den arbetsmånad som bidraget avser. Om underlaget inte  lämnas inom denna tid, förlorar arbetsgivaren rätten till det  bidragsbeloppet.<p><a name="P46S2"></a></p>

Om det finns särskilda skäl får Arbetsförmedlingen besluta om  undantag från skyldigheten att lämna underlag inom 180 dagar.<p><a name="P46S3"></a></p>

Skyldigheten gäller inte om Arbetsförmedlingen redan har  tillgång till underlaget på annat sätt.<br />
Förordning (2022:1269).<p><a name="P46S4"></a></p><h4 name="Hur bidragen används"><a name="Hur bidragen används">Hur bidragen används</a></h4><p><a name="P46S5"></a></p><a class="paragraf" name="P47"><b>47 §</b></a>   Arbetsförmedlingen ska se till att bidrag enligt denna  förordning används på föreskrivet sätt. Den som tar emot  ekonomiskt bidrag ska ge Arbetsförmedlingen eller den som  Arbetsförmedlingen utser tillfälle att granska verksamheten  och lämna de uppgifter som behövs för granskningen.<p><a name="P47S2"></a></p><a class="paragraf" name="P48"><b>48 §</b></a>   Ekonomiskt bidrag får inte lämnas till någon som får ett  annat ekonomiskt bidrag från det allmänna för samma insats,  om inte något annat särskilt föreskrivs.<p><a name="P48S2"></a></p><h4 name="Ändrade förhållanden"><a name="Ändrade förhållanden">Ändrade förhållanden</a></h4><p><a name="P48S3"></a></p><a class="paragraf" name="P49"><b>49 §</b></a>   En stödmottagare är skyldig att omgående anmäla  förändringar som kan påverka rätten till bidrag eller  bidragets storlek. Arbetsförmedlingens beslut om rätt till  bidrag ska innehålla en upplysning om denna skyldighet. <p><a name="P49S2"></a></p>

Ett beslut ska omprövas vid ändrade förhållanden. Detta  gäller både sådana ändrade förhållanden som anmäls av  arbetsgivaren och sådana som kommer till Arbetsförmedlingens  kännedom på annat sätt.<p><a name="P49S3"></a></p>

Stödmottagaren ska samråda med Arbetsförmedlingen innan  stödmottagaren vidtar en åtgärd som innebär en kostnad. Om  detta inte sker får bidrag lämnas endast om det finns  synnerliga skäl för det. Förordning (2018:47).<p><a name="P49S4"></a></p><a class="paragraf" name="P49a"><b>49 a §</b></a>   När insatsen lönebidrag ges hos Samhall Aktiebolag  ska Samhall Aktiebolag till Arbetsförmedlingen omgående  anmäla förändringar som kan påverka insatsens omfattning  eller längd. Förordning (2018:1529).<p><a name="P49aS2"></a></p><h4 name="Särskild motivering av beslut"><a name="Särskild motivering av beslut">Särskild motivering av beslut</a></h4><p><a name="P49aS3"></a></p><a class="paragraf" name="P50"><b>50 §</b></a>   När Arbetsförmedlingen finner att det finns särskilda  eller synnerliga skäl enligt bestämmelser i denna förordning  ska myndigheten särskilt motivera vad skälen består i och vad  som ligger till grund för beslutet.<p><a name="P50S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P50S3"></a></p><a class="paragraf" name="P51"><b>51 §</b></a>   En mottagare av ekonomiskt bidrag enligt denna förordning  är återbetalningsskyldig om<br />
   1. mottagaren har förorsakat att bidraget har lämnats på  felaktig grund eller med ett för högt belopp<br />
      a) genom att lämna oriktiga uppgifter,<br />
      b) genom att inte fullgöra sin skyldighet enligt 49 § att  omgående anmäla förändringar som kan påverka rätten till  bidrag eller bidragets storlek, eller<br />
      c) genom något annat agerande,<br />
   2. villkoren för bidraget inte har följts, eller<br />
   3. bidraget har lämnats för ett hjälpmedel på arbetsplatsen  som inte har använts eller utnyttjats för avsett ändamål. <p><a name="P51S2"></a></p>

Om bidrag har lämnats på felaktig grund eller med ett för högt  belopp i annat fall än enligt första stycket 1, är mottagaren  återbetalningsskyldig endast om mottagaren insett eller  skäligen borde ha insett felet. Förordning (2024:1347).<p><a name="P51S3"></a></p><a class="paragraf" name="P52"><b>52 §</b></a>   Om en mottagare av ekonomiskt bidrag är  återbetalningsskyldig ska Arbetsförmedlingen besluta att  återkräva det felaktigt utbetalda beloppet.<p><a name="P52S2"></a></p><a class="paragraf" name="P53"><b>53 §</b></a>   Vid återkrav får Arbetsförmedlingen bevilja anstånd med  betalningen eller träffa avtal med den återbetalningsskyldige  om en avbetalningsplan. Arbetsförmedlingen ska i sådana fall  ta ut ränta på det obetalda beloppet. Ränta ska tas ut från  den dag då anståndet beviljades eller avtalet om  avbetalningsplan träffades, dock inte för tid innan det  återkrävda beloppet skulle ha betalats. Ränta ska tas ut  efter en räntesats som vid varje tidpunkt överstiger statens  utlåningsränta med 2 procentenheter.<p><a name="P53S2"></a></p><a class="paragraf" name="P54"><b>54 §</b></a>   Om ett belopp som har återkrävts inte betalas i rätt tid  ska dröjsmålsränta enligt räntelagen (1975:635) tas ut på  beloppet. Detsamma gäller när den återbetalningsskyldige  beviljats anstånd med betalningen eller träffat ett avtal om  en avbetalningsplan och betalning inte sker inom den tid som  följer av beslutet om anstånd eller avtalet. <p><a name="P54S2"></a></p><a class="paragraf" name="P55"><b>55 §</b></a>   Om det med hänsyn till den återbetalningsskyldiges  personliga eller ekonomiska förhållanden eller andra  omständigheter finns särskilda skäl för det, får  Arbetsförmedlingen besluta att helt eller delvis avstå från  ett krav på återbetalning eller ränta. <p><a name="P55S2"></a></p><a class="paragraf" name="P56"><b>56 §</b></a>   Vid återkrav får Arbetsförmedlingen, vid en senare  utbetalning av bidrag till den återbetalningsskyldige,  besluta att dra av ett skäligt belopp i avräkning på vad som  har betalats ut för mycket. Detsamma gäller för skyldigheten  att betala ränta.<p><a name="P56S2"></a></p><h4 name="Omprövning och överklagande"><a name="Omprövning och överklagande">Omprövning och överklagande</a></h4><p><a name="P56S3"></a></p><a class="paragraf" name="P57"><b>57 §</b></a>   Arbetsförmedlingens beslut enligt denna förordning ska  omprövas om det begärs av den som beslutet gäller. Vid  omprövningen får beslutet inte ändras till den enskildes  nackdel.<p><a name="P57S2"></a></p>

En begäran om omprövning ska vara skriftlig. Begäran ska  lämnas in till Arbetsförmedlingen och ska ha kommit in dit  inom 3 veckor från den dag då den som begär omprövning fick  del av beslutet.<p><a name="P57S3"></a></p><a class="paragraf" name="P58"><b>58 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Endast följande  beslut får överklagas, nämligen beslut om omprövning av beslut  om<br />
   1. återkallelse av anvisning,<br />
   2. förlorad rätt till bidragsbelopp enligt 46 §,<br />
   3. rätt till bidrag vid ändrade förhållanden enligt 49 §, och<br />
   4. avräkning enligt 56 §. <p><a name="P58S2"></a></p>

Om ett beslut överklagas innan det har omprövats, ska  överklagandet anses som en begäran om omprövning.<br />
Förordning (2022:1430).<p><a name="P58S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P58S4"></a></p><a class="paragraf" name="P59"><b>59 §</b></a>   Arbetsförmedlingen får meddela föreskrifter om  verkställigheten av denna förordning.<p><a name="P59S2"></a></p><br /><h3 name="overgang"><a name="overgang">Övergångsbestämmelser</a></h3>
2017:462<br />
   1. Denna förordning träder i kraft den 1 juli 2017.<br />
   2. Genom förordningen upphävs förordningen (2000:630) om  särskilda insatser för personer med funktionshinder som  medför nedsatt arbetsförmåga.<br />
   3. Den upphävda förordningen gäller dock fortfarande för  särskilda insatser som har beslutats före ikraftträdandet,  utom i fråga om Arbetsförmedlingens möjlighet att i vissa  fall bestämma att ett arbetshjälpmedel ska överlämnas till  myndigheten enligt 15 § den upphävda förordningen.<br />
   4. Vid beslut efter ikraftträdandet om lönebidrag eller  skyddat arbete tillämpas de nya bestämmelserna om tidsgränser  utan avdrag för tid med stöd enligt den upphävda  förordningen.<br />
   5. Vid beslut efter ikraftträdandet om särskilda insatser  enligt 1 § andra stycket 1-3 och 5 tillämpas de nya  bestämmelserna om beloppsgränser med avdrag för bidrag som  betalats enligt den upphävda förordningen.<br />
   6. Beslut om förlängning av bidrag enligt 35 § första  strecksatsen den upphävda förordningen får fattas till den 31  december 2017.<p><a name="P59S2"></a></p>

2017:887<br />
   1. Denna förordning träder i kraft den 1 november 2017.<br />
   2. För lönebidrag och skyddat arbete hos offentlig  arbetsgivare som har beslutats före ikraftträdandet gäller 
21 § i den äldre lydelsen för hela den beslutsperiod som  beslutet omfattar. <p><a name="P59S3"></a></p><br /><h3 name="overgang"><a name="overgang">Övergångsbestämmelser</a></h3>
2018:47<br />
   1. Denna förordning träder i kraft den 1 maj 2018.<br />
   2. För lönebidrag som har beslutats före ikraftträdandet  gäller 18, 28, 32, 36, 44, 49 och 51 §§ i den äldre lydelsen  samt den upphävda 22 § för hela den beslutsperiod som  beslutet omfattar. <br />
   3. För skyddat arbete hos offentlig arbetsgivare som har  beslutats före ikraftträdandet gäller 18, 44, 49 och 51 §§ i  den äldre lydelsen samt den upphävda 22 § för hela den  beslutsperiod som beslutet omfattar.<p><a name="P59S2"></a></p>

2018:1529<br />
   1. Denna förordning träder i kraft den 1 januari 2019.<br />
   2. Beslut om insatsen lönebidrag hos Samhall Aktiebolag som  har fattats före ikraftträdandet gäller fortfarande trots att  det ekonomiska stödet till Samhall Aktiebolag inte längre  betalas ut med stöd av 15 § första stycket denna  förordning.<p><a name="P59S3"></a></p>

2019:48<br />
   1. Denna förordning träder i kraft den 1 april 2019.<br />
   2. För lönebidrag och skyddat arbete hos offentlig  arbetsgivare som har beslutats före ikraftträdandet gäller 
21 § i den äldre lydelsen för hela den beslutsperiod som  beslutet omfattar.<p><a name="P59S4"></a></p>

2019:794<br />
   1. Denna förordning träder i kraft den 1 januari 2020.<br />
   2. För lönebidrag och skyddat arbete hos offentlig  arbetsgivare som har beslutats före ikraftträdandet gäller 
21 § i den äldre lydelsen för hela den beslutsperiod som  beslutet omfattar.<p><a name="P59S5"></a></p>

2022:1023<br />
   1. Denna förordning träder i kraft den 1 december 2022.<br />
   2. Äldre föreskrifter gäller fortfarande för bidrag som har  beslutats före ikraftträdandet.<p><a name="P59S6"></a></p>

2022:1269<br />
   1. Denna förordning träder i kraft den 1 januari 2023. <br />
   2. Äldre bestämmelser gäller för bidrag som har beslutats före  ikraftträdandet och som avser tid före utgången av 2023.<p><a name="P59S7"></a></p>

2024:1347<br />
   1. Denna förordning träder i kraft den 1 juni 2025.<br />
   2. Äldre föreskrifter gäller fortfarande för bidrag som har  beslutats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>