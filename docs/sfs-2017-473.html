<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2017:473) med kompletterande bestämmelser till 2015 års insolvensförordning - SFS sfs-2017-473</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2017:473) med kompletterande bestämmelser till 2015 års insolvensförordning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2017:473</span> •
                <span><strong>Utfärdad:</strong> 2017-05-24</span>
            </div>
        </header>

        <main class="law-content">
            <h2>Lag (2017:473) med kompletterande bestämmelser till 2015 års insolvensförordning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:473<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
2017-05-24 <br />  


<b>Ändrad</b>:   
t.o.m. SFS 2019:255<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:473">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:473">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller kompletterande bestämmelser till  Europaparlamentets och rådets förordning (EU) 2015/848 av den 
20 maj 2015 om insolvensförfaranden (2015 års  insolvensförordning).<p><a name="P1S2"></a></p><h4 name="Insolvensförfaranden"><a name="Insolvensförfaranden">Insolvensförfaranden</a></h4><p><a name="P1S3"></a></p><a class="paragraf" name="P2"><b>2 §</b></a>   Insolvensförfaranden i Sverige är enligt 2015 års  insolvensförordning konkurs, företagsrekonstruktion,  skuldsanering och F-skuldsanering.<p><a name="P2S2"></a></p><h4 name="Ansökan om att inleda ett insolvensförfarande"><a name="Ansökan om att inleda ett insolvensförfarande">Ansökan om att inleda ett insolvensförfarande</a></h4><p><a name="P2S3"></a></p><a class="paragraf" name="P3"><b>3 §</b></a>   En ansökan om konkurs eller företagsrekonstruktion ska  anses avse ett förfarande enligt artikel 3.1 i 2015 års  insolvensförordning (huvudinsolvensförfarande), om det inte  anges att den avser ett förfarande enligt artikel 3.2 i  förordningen (territoriellt insolvensförfarande). <p><a name="P3S2"></a></p>

En ansökan om skuldsanering eller F-skuldsanering ska anses  avse ett huvudinsolvensförfarande.<p><a name="P3S3"></a></p><a class="paragraf" name="P4"><b>4 §</b></a>   Sökanden ska i en ansökan om konkurs eller  företagsrekonstruktion ange och styrka de omständigheter som  ligger till grund för svensk domstols behörighet och för det  förfarande enligt 2015 års insolvensförordning som ansökan  avser.<p><a name="P4S2"></a></p>

En ansökan ska avvisas, om de omständigheter som anges i  första stycket inte framgår av ansökan och sökanden inte  följer ett föreläggande att avhjälpa bristen.<p><a name="P4S3"></a></p><h4 name="Kungörande och registrering av utländska  insolvensförfaranden"><a name="Kungörande och registrering av utländska  insolvensförfaranden">Kungörande och registrering av utländska  insolvensförfaranden</a></h4><p><a name="P4S4"></a></p><a class="paragraf" name="P5"><b>5 §</b></a>   Vid ett offentliggörande enligt artikel 28 i 2015 års  insolvensförordning ska beslutet anmälas till Bolagsverket  för kungörande i Post- och Inrikes Tidningar.<p><a name="P5S2"></a></p><a class="paragraf" name="P6"><b>6 §</b></a>   Ett beslut om att inleda ett insolvensförfarande som har  meddelats i en annan medlemsstat ska registreras i enlighet  med vad som gäller i fråga om anteckning av beslut om konkurs  i offentliga register, om beslutet avser en gäldenär med ett  driftställe som har registrerats i filialregistret eller en  gäldenär som har fast egendom i Sverige.<p><a name="P6S2"></a></p>

Även i andra fall än som avses i första stycket får ett  beslut om att inleda ett insolvensförfarande som har  meddelats i en annan medlemsstat registreras i enlighet med  vad som gäller i fråga om anteckning av beslut om konkurs i  offentliga register. <p><a name="P6S3"></a></p>

Beslut som avses i första och andra styckena ska anmälas till  Bolagsverket, som ska underrätta den som för respektive  register.<p><a name="P6S4"></a></p><a class="paragraf" name="P7"><b>7 §</b></a>   Regeringen eller den myndighet som regeringen bestämmer  får meddela föreskrifter om vad som ska framgå av en anmälan  enligt 5 och 6 §§. <p><a name="P7S2"></a></p>

Bolagsverket ska ta ut avgifter i ärenden enligt 5 och 6 §§.  Regeringen får meddela föreskrifter om avgifternas storlek.<p><a name="P7S3"></a></p><h4 name="Underrättelse till borgenärer i andra medlemsstater"><a name="Underrättelse till borgenärer i andra medlemsstater">Underrättelse till borgenärer i andra medlemsstater</a></h4><p><a name="P7S4"></a></p><a class="paragraf" name="P8"><b>8 §</b></a>   Underrättelseskyldigheten enligt artikel 54 i 2015 års  insolvensförordning ska fullgöras av<br />
   - konkursförvaltaren, i ett ärende om konkurs, <br />
   - rekonstruktören, i ett ärende om företagsrekonstruktion,  eller<br />
   - Kronofogdemyndigheten, i ett ärende om skuldsanering eller  F-skuldsanering.<p><a name="P8S2"></a></p><h4 name="Åtagande för att undvika ett sekundärt insolvensförfarande"><a name="Åtagande för att undvika ett sekundärt insolvensförfarande">Åtagande för att undvika ett sekundärt insolvensförfarande</a></h4><p><a name="P8S3"></a></p><a class="paragraf" name="P9"><b>9 §</b></a>   Ett åtagande enligt artikel 36 i 2015 års  insolvensförordning ska anses vara godkänt av borgenärerna,  om tre femtedelar av de röstande har godkänt åtagandet och  deras fordringar uppgår till tre femtedelar av de  röstberättigande fordringarnas sammanlagda belopp.<p><a name="P9S2"></a></p><h4 name="Samordningsförfarande för en koncern"><a name="Samordningsförfarande för en koncern">Samordningsförfarande för en koncern</a></h4><p><a name="P9S3"></a></p><a class="paragraf" name="P10"><b>10 §</b></a>   Vid domstolens handläggning av en begäran om att inleda  ett samordningsförfarande för en koncern enligt artikel 61 i 
2015 års insolvensförordning och frågor som har anknytning  till att ett samordningsförfarande har inletts ska lagen 
(1996:242) om domstolsärenden tillämpas, om inte något annat  följer av 2015 års insolvensförordning. <p><a name="P10S2"></a></p>

Domstolens beslut i frågor som avses i första stycket får  överklagas för sig.<p><a name="P10S3"></a></p><a class="paragraf" name="P11"><b>11 §</b></a>   Om en förvaltare är missnöjd med en samordnares beslut  enligt artikel 69 i 2015 års insolvensförordning, får  förvaltaren begära domstolens prövning av beslutet. Begäran  ska göras till den tingsrätt som samordningsförfarandet har  inletts vid inom tre veckor från det att förvaltaren fick del  av beslutet.<p><a name="P11S2"></a></p><h4 name="Reservforum för en talan som har nära samband med  insolvensförfarandet"><a name="Reservforum för en talan som har nära samband med  insolvensförfarandet">Reservforum för en talan som har nära samband med  insolvensförfarandet</a></h4><p><a name="P11S3"></a></p><a class="paragraf" name="P12"><b>12 §</b></a>   Om det finns svensk domsrätt enligt artikel 6 i 2015 års  insolvensförordning och någon annan behörig domstol saknas,  är behörig domstol <br />
   1. den tingsrätt som insolvensförfarandet har inletts vid,  eller<br />
   2. om insolvensförfarandet inte inleds vid domstol, den  tingsrätt som ett beslut om att inleda insolvensförfarandet  kan överklagas till.<p><a name="P12S2"></a></p><h4 name="Insolvensregister"><a name="Insolvensregister">Insolvensregister</a></h4><p><a name="P12S3"></a></p><a class="paragraf" name="P13"><b>13 §</b></a>   Insolvensförfaranden enligt 2015 års insolvensförordning  som inleds i Sverige ska registreras i insolvensregister. <p><a name="P13S2"></a></p>

Bolagsverket ska föra ett insolvensregister över konkurser och  ett insolvensregister över företagsrekonstruktioner.  Kronofogdemyndigheten ska föra ett insolvensregister över  skuldsaneringar och F-skuldsaneringar. <i>Lag (2019:255)</i>.<p><a name="P13S3"></a></p><a class="paragraf" name="P14"><b>14 §</b></a>   I insolvensregistren ska beslut om att inleda ett  insolvensförfarande och andra uppgifter om förfarandet  registreras. <i>Lag (2019:255)</i>.<p><a name="P14S2"></a></p><a class="paragraf" name="P15"><b>15 §</b></a>   Insolvensregistren får användas för att göra uppgifterna  i registren tillgängliga i enlighet med 2015 års  insolvensförordning och för att i övrigt lämna upplysningar om  insolvensförfaranden till den som begär det. <p><a name="P15S2"></a></p>

Insolvensregistret över konkurser får användas för uppföljning  av och tillsyn över de övriga register som Bolagsverket för.<br /><i>Lag (2019:255)</i>.<p><a name="P15S3"></a></p><a class="paragraf" name="P16"><b>16 §</b></a>   En uppgift i insolvensregistret över konkurser ska  gallras fem år efter den dag då konkursen avslutades eller  konkursbeslutet upphävdes. <i>Lag (2019:255)</i>.<p><a name="P16S2"></a></p><a class="paragraf" name="P17"><b>17 §</b></a>   En uppgift i insolvensregistret över  företagsrekonstruktioner ska gallras fem år efter den dag då  företagsrekonstruktionen upphörde eller beslutet om  företagsrekonstruktion upphävdes. <i>Lag (2019:255)</i>.<p><a name="P17S2"></a></p><a class="paragraf" name="P18"><b>18 §</b></a>   En uppgift i insolvensregistret över skuldsaneringar och  F-skuldsaneringar ska gallras fem år efter den dag då  inledandebeslutet meddelades eller, om uppgiften gäller F-
skuldsanering, tre år efter den dagen. Om en betalningsplan  löper ut senare, ska dock uppgiften gallras den dag då planen  löper ut. <p><a name="P18S2"></a></p>

Om ett beslut om att inleda skuldsanering eller F-
skuldsanering upphävs eller om skuldsanering eller  F-skuldsanering inte beviljas, ska uppgiften gallras redan när  det beslut som avslutar ärendet får laga kraft. Detsamma  gäller om ett ärende om skuldsanering eller F-skuldsanering  avskrivs eller om en beslutad skuldsanering eller F-
skuldsanering upphävs efter omprövning. <i>Lag (2019:255)</i>.<p><a name="P18S3"></a></p><br /><h3 name="overgang"><a name="overgang">Övergångsbestämmelser</a></h3>
2017:473<br />
   1. Denna lag träder i kraft den 26 juni 2017.<br />
   2. Genom lagen upphävs lagen (2005:1046) med kompletterande  bestämmelser till insolvensförordningen.<br />
   3. Den upphävda lagen gäller dock fortfarande för  insolvensförfaranden som har inletts före ikraftträdandet och  som omfattas av rådets förordning (EG) nr 1346/2000 av den 29  maj 2000 om insolvensförfaranden.<p><a name="P18S2"></a></p>

2019:255<br />
   1. Denna lag träder i kraft den 1 juni 2019.<br />
   2. Lagen tillämpas inte på insolvensförfaranden som har  inletts före ikraftträdandet.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>