<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:799) om försvarsinspektören för hälsa och miljös tillsyn över hälso- och sjukvården, tandvården och smittskyddet - SFS sfs-2017-799</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2017:799) om försvarsinspektören för hälsa och miljös tillsyn över hälso- och sjukvården, tandvården och smittskyddet</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2017:799</span> •
                <span><strong>Utfärdad:</strong> 2017-06-22</span>
            </div>
        </header>

        <main class="law-content">
            <h2>Förordning (2017:799) om försvarsinspektören för hälsa och miljös tillsyn över hälso- och sjukvården, tandvården och smittskyddet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:799<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2017-06-22 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2017:799">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:799">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om tillsynen över  hälso- och sjukvården, tandvården och smittskyddet inom  Försvarsmakten och Försvarets materielverk.<p><a name="P1S2"></a></p>

Av patientsäkerhetslagen (2010:659) och smittskyddslagen 
(2004:168) framgår att försvarsinspektören för hälsa och  miljö har tillsynen över hälso- och sjukvården, tandvården  och smittskyddet inom Försvarsmakten och Försvarets  materielverk. Av patientsäkerhetslagen framgår vidare att  Inspektionen för vård och omsorg har tillsynen över hälso-  och sjukvårdspersonalen.<p><a name="P1S3"></a></p><a class="paragraf" name="P2"><b>2 §</b></a>   Denna förordning är meddelad med stöd av<p><a name="P2S2"></a></p>

 - 9 kap. 4 § smittskyddslagen (2004:168) och 8 kap. 7 §  regeringsformen i fråga om 26 §,<p><a name="P2S3"></a></p>

 - 8 kap. 7 § regeringsformen i fråga om övriga  bestämmelser.<p><a name="P2S4"></a></p><h4 name="Tillsynens inriktning"><a name="Tillsynens inriktning">Tillsynens inriktning</a></h4><p><a name="P2S5"></a></p><a class="paragraf" name="P3"><b>3 §</b></a>   Tillsyn enligt denna förordning innebär granskning av att  verksamheten uppfyller krav och mål enligt lagar och andra  föreskrifter samt beslut som har meddelats med stöd av sådana  föreskrifter.<p><a name="P3S2"></a></p>

Tillsynen ska främst inriktas på granskning av att  vårdgivaren fullgör sina skyldigheter enligt 3 kap.  patientsäkerhetslagen (2010:659) och att smittskyddet  tillgodoser behovet av skydd mot spridning av smittsamma  sjukdomar och skydd för enskilda.<p><a name="P3S3"></a></p>

Föreläggande enligt 17 och 20 §§ och förbud enligt 22-24 §§  får användas endast när verksamheten inte uppfyller de krav  som framgår av lagar och andra föreskrifter.<p><a name="P3S4"></a></p><a class="paragraf" name="P4"><b>4 §</b></a>   Av förordningen (2007:1266) med instruktion för  Försvarsmakten framgår det att försvarsinspektören för hälsa  och miljö ska anmäla till regeringen om det vid tillsyn  konstateras allvarliga brister som trots påpekande inte har  rättats till.<p><a name="P4S2"></a></p><h4 name="Anmälningar om allvarlig vårdskada"><a name="Anmälningar om allvarlig vårdskada">Anmälningar om allvarlig vårdskada</a></h4><p><a name="P4S3"></a></p><a class="paragraf" name="P5"><b>5 §</b></a>   Vårdgivare inom Försvarsmakten och Försvarets  materielverk ska anmäla och lämna in en utredning enligt 3  kap. 5 § patientsäkerhetslagen (2010:659) till  försvarsinspektören för hälsa och miljö.<p><a name="P5S2"></a></p><a class="paragraf" name="P6"><b>6 §</b></a>   Försvarsinspektören för hälsa och miljö ska säkerställa  att händelser som har anmälts till tillsynsfunktionen enligt 
5 § har utretts i nödvändig omfattning och att vårdgivaren  har vidtagit de åtgärder som krävs för att uppnå en hög  patientsäkerhet.<p><a name="P6S2"></a></p><a class="paragraf" name="P7"><b>7 §</b></a>   Försvarsinspektören för hälsa och miljö ska sprida  information till vårdgivare och berörda myndigheter om  inträffade händelser som har anmälts till tillsynsfunktionen  enligt 5 § samt i övrigt vidta de åtgärder som anmälan  motiverar för att uppnå en hög patientsäkerhet.<p><a name="P7S2"></a></p>

Om händelsen kan komma att medföra tillsynsåtgärder mot  hälso- och sjukvårdspersonal, ska försvarsinspektören för  hälsa och miljö anmäla händelsen till Inspektionen för vård  och omsorg.<p><a name="P7S3"></a></p><h4 name="Klagomål mot hälso- och sjukvården och tandvården"><a name="Klagomål mot hälso- och sjukvården och tandvården">Klagomål mot hälso- och sjukvården och tandvården</a></h4><p><a name="P7S4"></a></p><a class="paragraf" name="P8"><b>8 §</b></a>   Försvarsinspektören för hälsa och miljö ska efter anmälan  pröva klagomål mot hälso- och sjukvården och tandvården inom  Försvarsmakten och Försvarets materielverk.<p><a name="P8S2"></a></p><a class="paragraf" name="P9"><b>9 §</b></a>   Försvarsinspektören för hälsa och miljö ska göra den  utredning som behövs för att kunna pröva klagomålet.  Inspektören får utreda och pröva omständigheter som inte  framgår av anmälan.<p><a name="P9S2"></a></p><a class="paragraf" name="P10"><b>10 §</b></a>   Försvarsinspektören för hälsa och miljö får avstå från  att utreda ett klagomål om<br />
   1. det är uppenbart att klagomålet är obefogat, eller<br />
   2. klagomålet saknar direkt betydelse för patientsäkerheten.<p><a name="P10S2"></a></p>

Försvarsinspektören för hälsa och miljö ska inte utreda  händelser som ligger mer än två år tillbaka i tiden, om det  inte finns särskilda skäl.<p><a name="P10S3"></a></p><a class="paragraf" name="P11"><b>11 §</b></a>   Klagomål bör anmälas skriftligen. I anmälan bör följande  anges:<br />
   1. den vårdgivare som klagomålet riktar sig mot,<br />
   2. den händelse som klagomålet avser,<br />
   3. tidpunkten för händelsen, och<br />
   4. anmälarens namn och adress.<p><a name="P11S2"></a></p><a class="paragraf" name="P12"><b>12 §</b></a>   Försvarsinspektören för hälsa och miljö ska snarast  överlämna anmälan och, i förekommande fall, de handlingar som  har bifogats anmälan till den vårdgivare som klagomålet  riktas mot eller kan anses vara riktat mot.<p><a name="P12S2"></a></p>

Första stycket gäller inte om ärendet avgörs med stöd av 
10 §.<p><a name="P12S3"></a></p><a class="paragraf" name="P13"><b>13 §</b></a>   Den vårdgivare som klagomålet avser, patienten och, om  patienten inte själv har kunnat anmäla saken, en närstående  till honom eller henne, har rätt att ta del av det som har  tillförts ärendet och ska innan ärendet avgörs ges möjlighet  att ta del av och lämna synpunkter på det som har tillförts  ärendet.<p><a name="P13S2"></a></p>

Underrättelseskyldigheten gäller inte om ärendet avgörs med  stöd av 10 §.<p><a name="P13S3"></a></p>

Rätten att ta del av uppgifter och underrättelseskyldigheten  gäller med de begränsningar som följer av 10 kap. 3 §  offentlighets- och sekretesslagen (2009:400).<p><a name="P13S4"></a></p><a class="paragraf" name="P14"><b>14 §</b></a>   När försvarsinspektören för hälsa och miljö översänder  handlingar för yttrande ska det anges inom vilken tid  yttrandet ska komma in till tillsynsfunktionen.<p><a name="P14S2"></a></p>

Ärendet kan avgöras även om inget yttrande kommer in inom  föreskriven tid.<p><a name="P14S3"></a></p>

Förfarandet hos försvarsinspektören för hälsa och miljö är  skriftligt. Om det framstår som lämpligt från  utredningssynpunkt får uppgifter begäras in muntligt i ett  ärende. Uppgifter som begärs in muntligen och som är av  betydelse för utredningen ska dokumenteras.<p><a name="P14S4"></a></p><a class="paragraf" name="P15"><b>15 §</b></a>   Försvarsinspektören för hälsa och miljö ska avgöra  ärenden om klagomål enligt denna förordning genom beslut.<p><a name="P15S2"></a></p>

Försvarsinspektören för hälsa och miljö får i ett sådant  beslut uttala sig om huruvida en åtgärd eller underlåtenhet  av vårdgivaren strider mot lag eller annan föreskrift eller  är olämplig med hänsyn till patientsäkerheten. Ett sådant  beslut får inte fattas utan att anmälaren och den vårdgivare  som klagomålet avser har beretts tillfälle att yttra sig över  ett förslag till beslut i ärendet.<p><a name="P15S3"></a></p>

Beslutet ska vara skriftligt och innehålla de skäl som ligger  till grund för beslutet. Beslutet ska sändas till anmälaren  och till den vårdgivare som klagomålet avser.<p><a name="P15S4"></a></p><h4 name="Initiativärenden"><a name="Initiativärenden">Initiativärenden</a></h4><p><a name="P15S5"></a></p><a class="paragraf" name="P16"><b>16 §</b></a>   Om försvarsinspektören för hälsa och miljö på eget  initiativ inleder en utredning mot en vårdgivare ska  vårdgivaren ges möjlighet att komma in med ett yttrande.  Inspektören behöver dock inte höra en patient som berörs av  utredningen om det inte finns skäl för det.<p><a name="P16S2"></a></p>

Innan ett ärende avgörs ska den vårdgivare som utredningen  gäller ges tillfälle att yttra sig, om det inte är uppenbart  obehövligt. I övrigt ska 10 § andra stycket, 14 § och,  förutom det som föreskrivs om anmälare, 15 § gälla.<p><a name="P16S3"></a></p><h4 name="Befogenheter för försvarsinspektören för hälsa och miljö"><a name="Befogenheter för försvarsinspektören för hälsa och miljö">Befogenheter för försvarsinspektören för hälsa och miljö</a></h4><p><a name="P16S4"></a></p><a class="paragraf" name="P17"><b>17 §</b></a>   Den som bedriver verksamhet som står under tillsyn  enligt denna förordning är skyldig att på begäran av  försvarsinspektören för hälsa och miljö lämna över  handlingar, prover och annat material som rör verksamheten  och lämna de upplysningar om verksamheten som inspektören  behöver för sin tillsyn.<p><a name="P17S2"></a></p>

Försvarsinspektören för hälsa och miljö får förelägga den som  bedriver verksamheten att lämna vad som begärs.<p><a name="P17S3"></a></p><a class="paragraf" name="P18"><b>18 §</b></a>   Försvarsinspektören för hälsa och miljö, eller den som  inspektören förordnar, har rätt att inspektera verksamhet som  står under tillsyn enligt denna förordning. Den som utför  inspektionen har rätt att få tillträde till lokaler eller  andra utrymmen som används för verksamheten, dock inte till  bostäder. Den som utför inspektionen har rätt att tillfälligt  omhänderta handlingar, prover och annat material som rör  verksamheten. Den vars verksamhet inspekteras är skyldig att  lämna den hjälp som behövs vid inspektionen.<p><a name="P18S2"></a></p><a class="paragraf" name="P19"><b>19 §</b></a>   Om försvarsinspektören för hälsa och miljö får kännedom  om att någon har brutit mot en bestämmelse som gäller  verksamhet som står under inspektörens tillsyn, ska  inspektören uppmärksamma vårdgivaren på det inträffade och  verka för att bestämmelsen följs.<p><a name="P19S2"></a></p><a class="paragraf" name="P20"><b>20 §</b></a>   Om försvarsinspektören för hälsa och miljö finner att en  vårdgivare inte fullgör sina skyldigheter enligt 3 kap.  patientsäkerhetslagen (2010:659) och om det finns skäl att  befara att underlåtenheten medför fara för patientsäkerheten  eller säkerheten för andra, ska inspektören förelägga  vårdgivaren att fullgöra sina skyldigheter om det inte är  obehövligt.<p><a name="P20S2"></a></p><a class="paragraf" name="P21"><b>21 §</b></a>   Ett föreläggande enligt 20 § ska innehålla uppgifter  om<br />
   1. de åtgärder som försvarsinspektören för hälsa och  miljö anser nödvändiga för att de påtalade missförhållandena  ska kunna avhjälpas, och<br />
   2. när åtgärderna senast ska vara utförda.<p><a name="P21S2"></a></p><a class="paragraf" name="P22"><b>22 §</b></a>   Om ett föreläggande enligt 20 § inte följs och om  missförhållandena utgör en fara för patientsäkerheten eller  annars är av allvarligt slag, får försvarsinspektören för  hälsa och miljö besluta att helt eller delvis förbjuda  verksamheten.<p><a name="P22S2"></a></p><a class="paragraf" name="P23"><b>23 §</b></a>   Om det är påtaglig fara för patienters liv, hälsa eller  personliga säkerhet i övrigt, får försvarsinspektören för  hälsa och miljö utan föregående föreläggande besluta att helt  eller delvis förbjuda verksamheten.<p><a name="P23S2"></a></p><a class="paragraf" name="P24"><b>24 §</b></a>   Om det finns sannolika skäl för att verksamheten helt  eller delvis kommer att förbjudas enligt 22 eller 23 § och  ett sådant beslut inte kan avvaktas, får försvarsinspektören  för hälsa och miljö besluta att tills vidare helt eller  delvis förbjuda verksamheten.<p><a name="P24S2"></a></p>

Ett sådant beslut gäller i högst sex månader. Om det finns  synnerliga skäl får beslutets giltighetstid förlängas en gång  med ytterligare sex månader.<p><a name="P24S3"></a></p><h4 name="Tillsynen över smittskyddet"><a name="Tillsynen över smittskyddet">Tillsynen över smittskyddet</a></h4><p><a name="P24S4"></a></p><a class="paragraf" name="P25"><b>25 §</b></a>   Vid försvarsinspektören för hälsa och miljös tillsyn  över smittskyddet gäller 17-24 §§.<p><a name="P25S2"></a></p><h4 name="Rätten att meddela föreskrifter"><a name="Rätten att meddela föreskrifter">Rätten att meddela föreskrifter</a></h4><p><a name="P25S3"></a></p><a class="paragraf" name="P26"><b>26 §</b></a>   Försvarsmakten får meddela ytterligare föreskrifter för  Försvarsmakten och Försvarets materielverk om<br />
   1. hur den anmälningsskyldighet som avses i 5 § ska  fullgöras,<br />
   2. hur gällande bestämmelser i övrigt inom hälso- och  sjukvården och tandvården ska följas, i den utsträckning  Socialstyrelsen inte har rätt att meddela föreskrifter, och<br />
   3. undantag från smittskyddslagens (2004:168) tillämpning på  Försvarsmakten och Försvarets materielverk, i den  utsträckning föreskrifterna inte gäller en tvångsåtgärd mot  en enskild.<p><a name="P26S2"></a></p>

Innan föreskrifter enligt första stycket 2 meddelas ska  Socialstyrelsen ha getts tillfälle att yttra sig. Innan  föreskrifter enligt första stycket 3 meddelas ska  Folkhälsomyndigheten ha getts tillfälle att yttra sig.<p><a name="P26S3"></a></p><h4 name="Överklagande"><a name="Överklagande">Överklagande</a></h4><p><a name="P26S4"></a></p><a class="paragraf" name="P27"><b>27 §</b></a>   Beslut av försvarsinspektören för hälsa och miljö i  tillsynsärenden enligt denna förordning får överklagas till  regeringen om beslutet gäller<br />
   1. föreläggande enligt 17 § andra stycket att lämna  upplysningar eller att lämna över handlingar, prover eller  annat material,<br />
   2. föreläggande enligt 20 § att göra en rättelse, eller<br />
   3. förbud enligt 22-24 §§ att bedriva verksamhet.<p><a name="P27S2"></a></p>

Övriga beslut i tillsynsärenden enligt denna förordning får  inte överklagas.<p><a name="P27S3"></a></p><br /><h3 name="overgang"><a name="overgang">Övergångsbestämmelser</a></h3>
2017:799<br />
   1. Denna förordning träder i kraft den 1 oktober 2017.<br />
   2. Äldre föreskrifter gäller fortfarande för överklagande av  beslut som har meddelats före den 1 oktober 2017.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>