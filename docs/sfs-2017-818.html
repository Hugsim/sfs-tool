<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:818) om statsbidrag för ökad jämlikhet i grundskolan - SFS sfs-2017-818</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2017:818) om statsbidrag för ökad jämlikhet i grundskolan</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2017:818</span> •
                <span><strong>Utfärdad:</strong> 2017-06-29</span>
            </div>
        </header>

        <main class="law-content">
            <h2>Förordning (2017:818) om statsbidrag för ökad jämlikhet i grundskolan</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:818<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2017-06-29 <br />  


<b>Upphävd</b>: 
2023-08-01<br />

<b>Författningen har upphävts genom</b>: 
SFS 2023:401<br />


<b>Ändringsregister</b>:   
<a href="http://rkrattsbaser.gov.se/sfsr?bet=2017:818">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:818">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om statsbidrag  till huvudmän för grundskolor i syfte att öka andelen elever  som når behörighet till ett nationellt program i  gymnasieskolan.<p><a name="P1S2"></a></p><a class="paragraf" name="P2"><b>2 §</b></a>   Statsbidrag lämnas i den mån det finns tillgång på medel. <p><a name="P2S2"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P2S3"></a></p><a class="paragraf" name="P3"><b>3 §</b></a>   Statsbidrag får lämnas till huvudmän för grundskolor för  insatser för att öka andelen elever som når behörighet till  ett nationellt program i gymnasieskolan.<p><a name="P3S2"></a></p><a class="paragraf" name="P4"><b>4 §</b></a>   Statens skolverk ska besluta en bidragsram för varje  huvudman av de 50 procent som har de sämsta socioekonomiska  förutsättningarna av samtliga huvudmän. <p><a name="P4S2"></a></p>

Bidragsramen ska fastställas med beaktande av elevernas  socioekonomiska bakgrund och elevantalet hos huvudmännen.<p><a name="P4S3"></a></p><h4 name="Utbetalning"><a name="Utbetalning">Utbetalning</a></h4><p><a name="P4S4"></a></p><a class="paragraf" name="P5"><b>5 §</b></a>   Statens skolverk betalar ut statsbidrag efter  rekvisition.<p><a name="P5S2"></a></p><h4 name="Omfördelning"><a name="Omfördelning">Omfördelning</a></h4><p><a name="P5S3"></a></p><a class="paragraf" name="P6"><b>6 §</b></a>   Statens skolverk får besluta att fördela de medel som  inte betalas ut till huvudmän som har rekvirerat statsbidrag  enligt denna förordning. Omfördelning får göras även om  bidragsramen därmed överskrids.<p><a name="P6S2"></a></p><h4 name="Uppföljning och redovisning"><a name="Uppföljning och redovisning">Uppföljning och redovisning</a></h4><p><a name="P6S3"></a></p><a class="paragraf" name="P7"><b>7 §</b></a>   Statens skolverk ska följa upp hur statsbidraget har  använts.<p><a name="P7S2"></a></p><a class="paragraf" name="P8"><b>8 §</b></a>   Mottagaren av statsbidrag är skyldig att lämna sådan  ekonomisk och annan redovisning till Statens skolverk som  verket begär.<p><a name="P8S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P8S3"></a></p><a class="paragraf" name="P9"><b>9 §</b></a>   Mottagaren av statsbidrag enligt denna förordning är  återbetalningsskyldig, om<br />
   1. bidraget har lämnats på felaktig grund eller med för högt  belopp,<br />
   2. bidraget helt eller delvis inte har utnyttjats eller inte  har använts för det ändamål det har lämnats för, eller<br />
   3. sådan redovisning som avses i 8 § inte har lämnats.<p><a name="P9S2"></a></p><a class="paragraf" name="P10"><b>10 §</b></a>   Statens skolverk ska besluta att helt eller delvis kräva  tillbaka ett statsbidrag om någon är återbetalningsskyldig  enligt 9 §. <p><a name="P10S2"></a></p>

Om det finns särskilda skäl för det, får Skolverket besluta  att helt eller delvis avstå från återkrav.<p><a name="P10S3"></a></p><a class="paragraf" name="P11"><b>11 §</b></a>   På statsbidrag som krävs tillbaka ska ränta tas ut från  och med den dag som infaller en månad efter det att beslut om  återkrav har fattats och efter en räntesats som vid varje  tidpunkt överstiger statens utlåningsränta med två  procentenheter.<p><a name="P11S2"></a></p>

Om det finns särskilda skäl för det, får Statens skolverk  besluta att helt eller delvis avstå från krav på ränta.<p><a name="P11S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P11S4"></a></p><a class="paragraf" name="P12"><b>12 §</b></a>   Statens skolverk får meddela ytterligare föreskrifter om  fördelning av statsbidrag.<p><a name="P12S2"></a></p>

Skolverket får meddela föreskrifter om verkställigheten av  denna förordning.<p><a name="P12S3"></a></p><h4 name="Överklagande"><a name="Överklagande">Överklagande</a></h4><p><a name="P12S4"></a></p><a class="paragraf" name="P13"><b>13 §</b></a>   Beslut enligt denna förordning får inte överklagas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>