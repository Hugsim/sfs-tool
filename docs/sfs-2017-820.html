<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2017:820) om etableringsinsatser för vissa nyanlända invandrare - SFS sfs-2017-820</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2017:820) om etableringsinsatser för vissa nyanlända invandrare</h1>
            <div class="meta-info">
                <span><strong>SFS:</strong> 2017:820</span> •
                <span><strong>Utfärdad:</strong> 2017-06-29</span>
            </div>
        </header>

        <main class="law-content">
            <h2>Förordning (2017:820) om etableringsinsatser för vissa nyanlända invandrare</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2017:820<br />

<b>Departement/myndighet</b>:   
Arbetsmarknadsdepartementet AA <br />  

<b>Utfärdad</b>:   
2017-06-29 <br />  


<b>Ändrad</b>:   
t.o.m. SFS 2025:311<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2017:820">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2017:820">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller bestämmelser om det  arbetsmarknadspolitiska programmet etableringsinsatser för  vissa nyanlända invandrare (etableringsprogrammet).<p><a name="P1S2"></a></p><a class="paragraf" name="P2"><b>2 §</b></a>   Syftet med etableringsprogrammet är att underlätta och  påskynda vissa nyanländas etablering i arbets- och  samhällslivet. <p><a name="P2S2"></a></p><h4 name="Anvisning till etableringsprogrammet"><a name="Anvisning till etableringsprogrammet">Anvisning till etableringsprogrammet</a></h4><p><a name="P2S3"></a></p><a class="paragraf" name="P3"><b>3 §</b></a>   Frågor om anvisning till etableringsprogrammet prövas av  Arbetsförmedlingen.<p><a name="P3S2"></a></p><a class="paragraf" name="P4"><b>4 §</b></a>   En anvisning till etableringsprogrammet innebär att den  som anvisas erbjuds att ta del av programmet. <p><a name="P4S2"></a></p><a class="paragraf" name="P5"><b>5 §</b></a>   En anvisning till etableringsprogrammet får göras för en  person som omfattas av lagen (2017:584) om ansvar för  etableringsinsatser för vissa nyanlända invandrare och som är  anmäld som arbetssökande hos Arbetsförmedlingen.<p><a name="P5S2"></a></p>

En anvisning till programmet ska dock inte göras för en  nyanländ som<br />
   1. har ett förvärvsarbete på heltid,<br />
   2. går i gymnasieskola eller anpassad gymnasieskola,<br />
   3. vårdar barn på heltid med föräldrapenning enligt 12 kap.  socialförsäkringsbalken,<br />
   4. får hel sjukpenning enligt socialförsäkringsbalken, eller<br />
   5. bor på ett asylboende hos Migrationsverket.<br />
Förordning (2025:68).<p><a name="P5S3"></a></p><a class="paragraf" name="P6"><b>6 §</b></a>   Så snart en nyanländ uppfyller förutsättningarna för en  anvisning, ska Arbetsförmedlingen pröva om en sådan anvisning  ska göras.<p><a name="P6S2"></a></p>

Arbetsförmedlingen får anvisa den nyanlände till  etableringsprogrammet efter en arbetsmarknadspolitisk  bedömning enligt 9 § förordningen (2000:628) om den  arbetsmarknadspolitiska verksamheten.<p><a name="P6S3"></a></p><h4 name="Anvisningens omfattning"><a name="Anvisningens omfattning">Anvisningens omfattning</a></h4><p><a name="P6S4"></a></p><a class="paragraf" name="P7"><b>7 §</b></a>   En anvisning till etableringsprogrammet ska avse  verksamhet på heltid.<p><a name="P7S2"></a></p><a class="paragraf" name="P8"><b>8 §</b></a>   En anvisning får dock avse verksamhet på deltid, om den  nyanländes arbetsutbud understiger det arbetsutbud som  motsvarar verksamhet på heltid och detta beror på <br />
   1. sjukdom eller funktionsnedsättning som medför nedsatt  arbetsförmåga,<br />
   2. vård av barn med föräldrapenning enligt 12 kap.  socialförsäkringsbalken, <br />
   3. att den nyanländes barn ännu inte har erbjudits förskola  eller pedagogisk omsorg som erbjuds i stället för förskola  enligt skollagen (2010:800), eller<br />
   4. annat hinder som har anmälts till och godtagits av  Arbetsförmedlingen.<p><a name="P8S2"></a></p>

Anvisningen ska göras för den tid som motsvarar  arbetsutbudet.<p><a name="P8S3"></a></p>

En anvisning får även göras på deltid i en omfattning som  understiger den nyanländes arbetsutbud om han eller hon  samtidigt har ett förvärvsarbete med eller utan subvention,  om arbetstiden och tiden i programmet sammanlagt motsvarar  hans eller hennes arbetsutbud.<p><a name="P8S4"></a></p><a class="paragraf" name="P9"><b>9 §</b></a>   För en nyanländ som har ett nedsatt arbetsutbud på grund  av sjukdom eller funktionsnedsättning som medför nedsatt  arbetsförmåga ska en anvisning göras på heltid, trots att den  nyanlände har ett lägre arbetsutbud. Detta gäller dock endast  under förutsättning att han eller hon inte kan få sjukpenning  enligt socialförsäkringsbalken med anledning av sjukdomen  eller funktionsnedsättningen samtidigt som han eller hon är  inskriven i programmet och får etableringsersättning.<p><a name="P9S2"></a></p>

För en nyanländ som avses i första stycket och samtidigt har  ett nedsatt arbetsutbud på grund av något av de skäl som  anges i 8 § första stycket 2-4, ska anvisningen avse  verksamhet i sådan omfattning att den sammanlagda tiden  motsvarar verksamhet på heltid.<p><a name="P9S3"></a></p><a class="paragraf" name="P10"><b>10 §</b></a>   Om en anvisning avser verksamhet på deltid ska skälen  för beslutet anges i beslutet. Vidare ska de uppgifter som  ligger till grund för beslutet dokumenteras hos  Arbetsförmedlingen. <p><a name="P10S2"></a></p><h4 name="Etableringsprogrammets innehåll"><a name="Etableringsprogrammets innehåll">Etableringsprogrammets innehåll</a></h4><p><a name="P10S3"></a></p><a class="paragraf" name="P11"><b>11 §</b></a>   En nyanländ ska under den första tiden i  etableringsprogrammet delta i kartläggning och medverka till  upprättandet av en individuell handlingsplan. <p><a name="P11S2"></a></p>

Kartläggningen ska avse utbildningsbakgrund, tidigare  arbetslivserfarenhet, behov av utbildning och andra insatser,  förmåga och förutsättningar att delta i insatser inom  programmet och andra förhållanden som är av betydelse för den  nyanländes etablering i arbets- och samhällslivet. Vid  kartläggningen ska kartläggning som Arbetsförmedlingen har  gjort före anvisningen till etableringsprogrammet beaktas.<br />
Förordning (2023:553).<p><a name="P11S3"></a></p><a class="paragraf" name="P12"><b>12 §</b></a>   En nyanländ ska inom ramen för etableringsprogrammet ta  del av kommunal vuxenutbildning i svenska för invandrare 
(sfi) eller motsvarande utbildning vid folkhögskola enligt 24  kap. skollagen (2010:800) och samhällsorientering enligt  lagen (2013:156) om samhällsorientering så snart som möjligt  efter det att en individuell handlingsplan har upprättats.<p><a name="P12S2"></a></p>

Vad som sägs i första stycket gäller dock inte om  Arbetsförmedlingen bedömer att det är arbetsmarknadspolitiskt  motiverat att den nyanlände i stället deltar i andra insatser  inom etableringsprogrammet. <p><a name="P12S3"></a></p><a class="paragraf" name="P13"><b>13 §</b></a>   En nyanländ får inom ramen för etableringsprogrammet,  efter det att en individuell handlingsplan har upprättats och  om det bedöms arbetsmarknadspolitiskt motiverat, även ta del  av <br />
   1. sådana insatser som följer av 5 § förordningen (2000:628)  om den arbetsmarknadspolitiska verksamheten som den nyanlände  uppfyller förutsättningarna för, med undantag för  åldersgränser,<br />
   2. utbildning inom kommunal vuxenutbildning på grundläggande  eller gymnasial nivå, kommunal vuxenutbildning som anpassad  utbildning eller motsvarande utbildning inom folkhögskolan,<br />
   3. eftergymnasial utbildning, <br />
   4. jobbsökaraktiviteter,<br />
   5. arbetsträning, <br />
   6. förstärkt arbetsträning,<br />
   7. bristyrkesutbildning, och<br />
   8. andra insatser som kan påskynda den nyanländes etablering i  arbets-och samhällslivet.<p><a name="P13S2"></a></p>

En nyanländ får dock inte inom ramen för etableringsprogrammet  delta i program enligt förordningen (2007:414) om jobb- och  utvecklingsgarantin eller förordningen (2007:813) om  jobbgaranti för ungdomar.<p><a name="P13S3"></a></p>

En nyanländ får inte heller inom ramen för programmet ha ett  förvärvsarbete med subvention enligt förordningen (2018:42) om  särskilt anställningsstöd, förordningen (2017:462) om  särskilda insatser för personer med funktionsnedsättning som  medför nedsatt arbetsförmåga eller förordningen (2018:43) om  stöd för nystartsjobb. Förordning (2024:1320).<p><a name="P13S4"></a></p><a class="paragraf" name="P13a"><b>13 a §</b></a>   Med arbetsträning enligt 13 § första stycket 5 avses  att den nyanlände får arbetsträna på en arbetsplats.  Arbetsträning får anordnas av den som Arbetsförmedlingen ingår  överenskommelse med.<p><a name="P13aS2"></a></p>

Den som anordnar arbetsträning ska ha åtagit sig att ansvara  för att den nyanlände får handledning av en utsedd handledare.<p><a name="P13aS3"></a></p>

Arbetsträning får pågå under längst sex månader.<br />
Förordning (2022:1353).<p><a name="P13aS4"></a></p><a class="paragraf" name="P13b"><b>13 b §</b></a>   Med förstärkt arbetsträning enligt 13 § första  stycket 6 avses att den nyanlände erbjuds en arbetsplats för  utredning av arbetsförmåga eller för arbetsträning. Förstärkt  arbetsträning får anordnas av den som Arbetsförmedlingen ingår  överenskommelse med. Arbetsgivaren har inget inflytande över  vilken person som erbjuds arbetsplatsen.<p><a name="P13bS2"></a></p>

Den som anordnar förstärkt arbetsträning ska ha åtagit sig att  ansvara för att den nyanlände får handledning av en utsedd  handledare.<p><a name="P13bS3"></a></p>

Förstärkt arbetsträning får pågå under längst tolv månader.<br />
Förordning (2022:1353).<p><a name="P13bS4"></a></p><a class="paragraf" name="P13c"><b>13 c §</b></a>   Inför varje period av arbetsträning eller förstärkt  arbetsträning ska Arbetsförmedlingen pröva om insatsen är den  mest lämpliga för att uppnå syftet med programmet.  Förordning (2017:1172).<p><a name="P13cS2"></a></p><a class="paragraf" name="P13d"><b>13 d §</b></a>   Med bristyrkesutbildning enligt 13 § första stycket 7  avses sådan yrkesinriktad utbildning på folkhögskola under  längst 24 månader, som syftar till att underlätta för den  nyanlände att få eller behålla ett arbete och som motverkar  brist på arbetskraft inom ett visst yrke på arbetsmarknaden.  Förordning (2017:1172).<p><a name="P13dS2"></a></p><a class="paragraf" name="P13e"><b>13 e §</b></a>   Har upphävts genom förordning (2024:1320).<p><a name="P13eS2"></a></p><a class="paragraf" name="P14"><b>14 §</b></a>   En nyanländ som har kort utbildning och som därför inte  bedöms kunna matchas mot arbete under tiden i  etableringsprogrammet ska inom ramen för programmet i  huvudsak ta del av sfi eller motsvarande utbildning vid  folkhögskola enligt 24 kap. skollagen (2010:800),  samhällsorientering enligt lagen (2013:156) om  samhällsorientering och utbildning enligt 13 § första stycket 
2.<p><a name="P14S2"></a></p><h4 name="Tid med etableringsinsatser "><a name="Tid med etableringsinsatser ">Tid med etableringsinsatser </a></h4><p><a name="P14S3"></a></p><a class="paragraf" name="P15"><b>15 §</b></a>   Utöver deltagande i kartläggning och medverkan till  upprättandet av en individuell handlingsplan enligt 11 §, får  insatserna i programmet omfatta motsvarande 24 månader på  heltid.<p><a name="P15S2"></a></p>

Den nyanlände får ta del av insatser som längst till och med 
36 månader från det att han eller hon första gången  folkbokfördes i en kommun. För en nyanländ som folkbokförs i  en kommun första gången medan han eller hon bor på ett  asylboende hos Migrationsverket, ska denna tid i stället  räknas från det att han eller hon först togs emot i en kommun.<br />
Förordning (2025:311).<p><a name="P15S3"></a></p><a class="paragraf" name="P15a"><b>15 a §</b></a>   Vid beräkningen av tiden med insatser enligt 15 § andra  stycket ska det bortses från <br />
   1. tid i programmet före det att en individuell handlingsplan  har upprättats, och <br />
   2. tid då den nyanlände har fått föräldrapenning enligt 
12 kap. socialförsäkringsbalken på heltid för att ha vårdat  barn som inte har fyllt ett år.<p><a name="P15aS2"></a></p>

Tid som det ska bortses från enligt första stycket 2 får  sammanlagt vara längst 24 månader. Förordning (2025:311).<p><a name="P15aS3"></a></p><a class="paragraf" name="P16"><b>16 §</b></a>   En nyanländ får under tiden i etableringsprogrammet vara  frånvarande på grund av särskilda familjeskäl under  sammanlagt 20 dagar som det annars skulle ha lämnats  etableringsersättning för, om frånvaron har godkänts av  Arbetsförmedlingen.<p><a name="P16S2"></a></p><a class="paragraf" name="P16a"><b>16 a §</b></a>   Har upphävts genom förordning (2024:1320).<p><a name="P16aS2"></a></p><h4 name="Utskrivning"><a name="Utskrivning">Utskrivning</a></h4><p><a name="P16aS3"></a></p><a class="paragraf" name="P17"><b>17 §</b></a>   En nyanländ som har anvisats till etableringsprogrammet  får ta del av insatserna i programmet till dess att han eller  hon<br />
   1. påbörjar ett förvärvsarbete på heltid med eller utan  subvention, <br />
   2. påbörjar en utbildning på heltid som inte berättigar till  etableringsersättning, <br />
   3. påbörjar en frånvaroperiod med föräldrapenning enligt 12  kap. socialförsäkringsbalken på heltid, <br />
   4. påbörjar en period med sjukfrånvaro på heltid,<br />
   5. inte längre kan delta i programmet på grund av ett annat  hinder som har anmälts till och godtagits av  Arbetsförmedlingen, eller<br />
   6. bedöms helt sakna förmåga att delta i insatser inom  programmet.<p><a name="P17S2"></a></p><a class="paragraf" name="P18"><b>18 §</b></a>   En nyanländ som inte längre får ta del av insatserna i  etableringsprogrammet enligt 17 § ska skrivas ut ur  programmet. <p><a name="P18S2"></a></p>

Vid sådan frånvaro enligt 17 § 1-3, 5 eller 6 som kan antas  vara kortvarig, får Arbetsförmedlingen avvakta med  utskrivning till dess att frånvaron har varat mer än 30  kalenderdagar i följd. Vid frånvaro enligt 17 § 4 ska  utskrivning ske först när frånvaron har varat mer än 30  kalenderdagar i följd.<p><a name="P18S3"></a></p>

Ärenden om utskrivning ska handläggas skyndsamt.<p><a name="P18S4"></a></p><a class="paragraf" name="P19"><b>19 §</b></a>   Vid frånvaro enligt 17 § 4 ska Arbetsförmedlingen inom 
30 kalenderdagar från första sjukdagen undersöka om en  utskrivning enligt 18 § första stycket kan undvikas genom att  insatserna i etableringsprogrammet anpassas så att den  enskilde åter kan delta i programmet.<p><a name="P19S2"></a></p><h4 name="Återinträde "><a name="Återinträde ">Återinträde </a></h4><p><a name="P19S3"></a></p><a class="paragraf" name="P20"><b>20 §</b></a>   En nyanländ som har skrivits ut från  etableringsprogrammet på grund av att han eller hon inte  längre får ta del av insatserna i programmet enligt 17 § har  möjlighet att återinträda i programmet. <p><a name="P20S2"></a></p>

Återinträde enligt första stycket ska anses ske dagen efter  den ersättningsdag då den nyanlände lämnade programmet. <p><a name="P20S3"></a></p><h4 name="Återkallelse och ny anvisning"><a name="Återkallelse och ny anvisning">Återkallelse och ny anvisning</a></h4><p><a name="P20S4"></a></p><a class="paragraf" name="P21"><b>21 §</b></a>   Arbetsförmedlingen ska återkalla en anvisning till  etableringsprogrammet om<br />
   1. den nyanlände missköter sig eller stör verksamheten, <br />
   2. den nyanlände inte längre omfattas av lagen (2017:584) om  ansvar för etableringsinsatser för vissa nyanlända  invandrare, eller<br />
   3. det i övrigt finns särskilda skäl för återkallelse. <p><a name="P21S2"></a></p>

Ett beslut om återkallelse gäller omedelbart.<p><a name="P21S3"></a></p><a class="paragraf" name="P22"><b>22 §</b></a>   Om en anvisning har återkallats enligt 21 § första  stycket 1 eller 3 får den nyanlände på nytt anvisas till  etableringsprogrammet, under förutsättning att han eller hon<br />
   1. har anmält sig som arbetssökande hos  Arbetsförmedlingen inom 60 dagar efter återkallelsen, och<br />
   2. efter återkallelsen har varit inskriven som arbetssökande  hos Arbetsförmedlingen under 45 dagar som det skulle ha  lämnats etableringsersättning för om inte återkallelsen  gjorts.<p><a name="P22S2"></a></p>

Vid tillämpning av första stycket 2 ska dagar då den  nyanlände har utfört förvärvsarbete räknas in i de 45  dagarna.<p><a name="P22S3"></a></p>

En nyanländ som på nytt anvisas till etableringsprogrammet  träder in i programmet dagen efter den ersättningsdag då han  eller hon lämnade det.<p><a name="P22S4"></a></p><h4 name="Ersättning till den nyanlände"><a name="Ersättning till den nyanlände">Ersättning till den nyanlände</a></h4><p><a name="P22S5"></a></p><a class="paragraf" name="P23"><b>23 §</b></a>   I förordningen (2017:819) om ersättning till deltagare i  arbetsmarknadspolitiska insatser finns bestämmelser om att  den som deltar i etableringsprogrammet kan få ersättning. <p><a name="P23S2"></a></p><h4 name="Ekonomiskt stöd till anordnare"><a name="Ekonomiskt stöd till anordnare">Ekonomiskt stöd till anordnare</a></h4><p><a name="P23S3"></a></p><a class="paragraf" name="P23a"><b>23 a §</b></a>   Ekonomiskt stöd får lämnas till den som anordnar  arbetsträning eller förstärkt arbetsträning enligt 13 a och 
13 b §§. Arbetsförmedlingen beslutar om och betalar ut stödet. <p><a name="P23aS2"></a></p>

När ekonomiskt stöd lämnas till privata arbetsgivare eller  offentliga arbetsgivare vid drift av affärsverksamhet, ska  Arbetsförmedlingen säkerställa att inte vissa företag eller  viss produktion gynnas på det sätt som framgår av artikel 
107.1 i fördraget om Europeiska unionens funktionssätt.<br />
Förordning (2024:1320).<p><a name="P23aS3"></a></p><a class="paragraf" name="P23b"><b>23 b §</b></a>   Stöden betalas ut månadsvis i efterskott eller på det  sätt som Arbetsförmedlingen beslutar. Belopp som understiger  femtio kronor betalas inte ut. <p><a name="P23bS2"></a></p>

Om ett stöd kan betalas ut till en anordnare först sedan  anordnaren lämnat underlag för beräkningen av stödbeloppet,  ska anordnaren lämna sådant underlag till Arbetsförmedlingen  inom 180 dagar efter den period som stödet avser. Lämnas inte  underlaget inom denna tid, förlorar anordnaren rätten till  det stödbeloppet. Om det finns särskilda skäl, får  Arbetsförmedlingen besluta om undantag från den fristen.  Arbetsförmedlingen ska i sådant fall ange vad de särskilda  skälen består i och dokumentera den information som ligger  till grund för beslutet. Förordning (2017:1172).<p><a name="P23bS3"></a></p><a class="paragraf" name="P23c"><b>23 c §</b></a>   Arbetsförmedlingen ska se till att stöd enligt denna  förordning används på föreskrivet sätt.<br />
Förordning (2017:1172).<p><a name="P23cS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P23cS3"></a></p><a class="paragraf" name="P23d"><b>23 d §</b></a>   En mottagare av ekonomiskt stöd enligt denna  förordning är återbetalningsskyldig om han eller hon genom  att lämna oriktiga uppgifter eller på något annat sätt har  förorsakat att stöd har lämnats på felaktig grund eller med  ett för högt belopp. <p><a name="P23dS2"></a></p>

Om stöd i annat fall har lämnats på felaktig grund eller med  ett för högt belopp, är mottagaren återbetalningsskyldig  endast om han eller hon insett eller skäligen borde ha insett  felet. Förordning (2017:1172).<p><a name="P23dS3"></a></p><a class="paragraf" name="P23e"><b>23 e §</b></a>   Om en mottagare av ekonomiskt stöd är  återbetalningsskyldig enligt 23 d §, ska Arbetsförmedlingen  besluta att återkräva det felaktigt utbetalda beloppet.<br />
Förordning (2017:1172). <p><a name="P23eS2"></a></p><a class="paragraf" name="P23f"><b>23 f §</b></a>   Vid återkrav enligt 23 e § får Arbetsförmedlingen  bevilja anstånd med betalningen eller träffa avtal med den  återbetalningsskyldige om en avbetalningsplan.  Arbetsförmedlingen ska i sådana fall ta ut ränta på det  obetalda beloppet.<p><a name="P23fS2"></a></p>

Ränta ska tas ut från den dag då anståndet beviljades eller  avtalet om avbetalningsplan träffades, dock inte för tid  innan det återkrävda beloppet har förfallit till betalning.<p><a name="P23fS3"></a></p>

Ränta ska tas ut efter en räntesats som vid varje tidpunkt  överstiger statens utlåningsränta med två procentenheter.  Förordning (2017:1172).<p><a name="P23fS4"></a></p><a class="paragraf" name="P23g"><b>23 g §</b></a>   Om ett belopp som har återkrävts med stöd av 23 d §  inte betalas i rätt tid, ska dröjsmålsränta enligt räntelagen 
(1975:635) tas ut på beloppet. Detsamma gäller när den  återbetalningsskyldige beviljats anstånd med betalningen  eller träffat ett avtal om en avbetalningsplan enligt 23 f §  och betalning inte sker inom den tid som följer av beslutet  om anstånd eller avtalet. Förordning (2017:1172).<p><a name="P23gS2"></a></p><a class="paragraf" name="P23h"><b>23 h §</b></a>   Om det med hänsyn till den återbetalningsskyldiges  personliga eller ekonomiska förhållanden eller andra  omständigheter finns särskilda skäl för det, får  Arbetsförmedlingen helt eller delvis efterge ett krav på  återbetalning enligt 23 e § eller ett krav på ränta enligt 
23 f eller 23 g §. Myndigheten ska i sådant fall i beslutet  ange vilka de särskilda skälen är och dokumentera den  information som ligger till grund för beslutet.  Förordning (2017:1172).<p><a name="P23hS2"></a></p><a class="paragraf" name="P23i"><b>23 i §</b></a>   Vid återkrav enligt 23 e § får Arbetsförmedlingen, vid  en senare utbetalning av stöd till den  återbetalningsskyldige, besluta att dra av ett skäligt belopp  i avräkning på vad som har betalats ut för mycket. Detsamma  gäller skyldighet att betala ränta enligt 23 f eller 23 g §.<br />
Förordning (2017:1172).<p><a name="P23iS2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P23iS3"></a></p><a class="paragraf" name="P24"><b>24 §</b></a>   En nyanländ är skyldig att till Arbetsförmedlingen  anmäla ändrade förhållanden och lämna andra uppgifter som kan  antas påverka deltagandet i etableringsprogrammet.<p><a name="P24S2"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P24S3"></a></p><a class="paragraf" name="P25"><b>25 §</b></a>   Migrationsverket ska till Arbetsförmedlingen lämna de  uppgifter som har betydelse för ett ärende om  etableringsinsatser enligt denna förordning.<p><a name="P25S2"></a></p><a class="paragraf" name="P26"><b>26 §</b></a>   Arbetsförmedlingen ska till Migrationsverket lämna de  uppgifter som har betydelse för ett ärende hos  Migrationsverket om bistånd enligt lagen (1994:137) om  mottagande av asylsökande m.fl.<p><a name="P26S2"></a></p><a class="paragraf" name="P27"><b>27 §</b></a>   Arbetsförmedlingen ska till Inspektionen för  arbetslöshetsförsäkringen lämna de uppgifter som har  betydelse för inspektionens granskning av handläggningen av  och rutinerna för handläggning av ärenden hos  Arbetsförmedlingen om återkallelse av anvisningar till  programmet. <p><a name="P27S2"></a></p><h4 name="Omprövning och överklagande"><a name="Omprövning och överklagande">Omprövning och överklagande</a></h4><p><a name="P27S3"></a></p><a class="paragraf" name="P28"><b>28 §</b></a>   Arbetsförmedlingens beslut enligt denna förordning ska  omprövas hos myndighetens centrala enhet för omprövning, om  det begärs av den som beslutet gäller. Vid omprövningen får  beslutet inte ändras till den enskildes nackdel.<p><a name="P28S2"></a></p>

En begäran om omprövning ska vara skriftlig. Begäran ska ges  in till Arbetsförmedlingen och ska ha kommit in dit inom tre  veckor från den dag då den som begär omprövning fick del av  beslutet. <p><a name="P28S3"></a></p><a class="paragraf" name="P29"><b>29 §</b></a>   I 40 § förvaltningslagen (2017:900) finns  bestämmelser om överklagande till allmän förvaltningsdomstol.  Andra beslut än beslut enligt 28 § om omprövning av beslut  enligt 18, 20, 21 och 23 i §§ får dock inte överklagas.<p><a name="P29S2"></a></p>

Om ett beslut överklagas innan det har omprövats ska  överklagandet anses som en begäran om omprövning.<br />
Förordning (2018:923).<p><a name="P29S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P29S4"></a></p><a class="paragraf" name="P30"><b>30 §</b></a>   Arbetsförmedlingen får meddela föreskrifter om  verkställigheten av denna förordning.  Förordning (2024:1320).<p><a name="P30S2"></a></p><br /><h3 name="overgang"><a name="overgang">Övergångsbestämmelser</a></h3>
2017:820<br />
   1. Denna förordning träder i kraft den 1 januari 2018.<br />
   2. Genom förordningen upphävs förordningen (2010:409) om  etableringssamtal och etableringsinsatser för vissa nyanlända  invandrare.<br />
   3. Den upphävda förordningen gäller fortfarande för en  nyanländ som vid ikraftträdandet har en etableringsplan  enligt den upphävda lagen (2010:197) om etableringsinsatser  för vissa nyanlända invandrare, så länge den planen gäller.<br />
   4. För en nyanländ som har haft en etableringsplan enligt den  upphävda lagen om etableringsinsatser för vissa nyanlända  invandrare, ska tidsperioden från och med att en  etableringsplan först upprättades till och med anvisningen  till etableringsprogrammet avräknas från den tid som den  nyanlände får ta del av insatser inom etableringsprogrammet  enligt 15 §. Vid avräkningen ska bortses från tid då han  eller hon i enlighet med 6 § i den upphävda förordningen om  etableringssamtal och etableringsinsatser för vissa nyanlända  invandrare eller 8 § andra stycket i den upphävda lagen om  etableringsinsatser för vissa nyanlända invandrare har varit  förhindrad att delta i aktiviteter enligt en etableringsplan  på grund av styrkt sjukdom eller vård av barn med  föräldrapenning enligt 12 kap. socialförsäkringsbalken. Den  nyanlände får ta del av insatser under en period om 36  månader från tidpunkten då en etableringsplan först  upprättades.<p><a name="P30S2"></a></p>

2024:1320<br />
   1. Denna förordning träder i kraft den 1 februari 2025.<br />
   2. Äldre föreskrifter gäller fortfarande för insatser som har  beslutats före ikraftträdandet.<p><a name="P30S3"></a></p>

2025:311<br />
   1. Denna förordning träder i kraft den 1 januari 2026.<br />
   2. Äldre bestämmelser gäller fortfarande för den som före  ikraftträdandet har folkbokförts eller tagits emot i en kommun  enligt 15 § andra stycket.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>