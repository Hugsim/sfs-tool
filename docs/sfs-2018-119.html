<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2018:119) om statsbidrag till vissa ideella organisationer för att minska och motverka segregation - SFS sfs-2018-119</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2018:119) om statsbidrag till vissa ideella organisationer för att minska och motverka segregation</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2018:119</span> •
                <span><strong>Utfärdad:</strong> 2018-02-22</span>
            </div>
        </header>

        <main class="law-content">
            <h2>Förordning (2018:119) om statsbidrag till vissa ideella organisationer för att minska och motverka segregation</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:119<br />

<b>Departement/myndighet</b>:   
Arbetsmarknadsdepartementet IU <br />  

<b>Utfärdad</b>:   
2018-02-22 <br />  


<b>Ändrad</b>:   
t.o.m. SFS 2022:60<br />  

<b>Upphävd</b>: 
2023-01-01<br />

<b>Författningen har upphävts genom</b>: 
SFS 2022:1711<br />


<b>Ändringsregister</b>:   
<a href="http://rkrattsbaser.gov.se/sfsr?bet=2018:119">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:119">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om statsbidrag till  vissa ideella organisationer, med syfte att minska och  motverka segregation. <p><a name="P1S2"></a></p>

Förordningen är meddelad med stöd av 8 kap. 7 §  regeringsformen. Förordning (2020:1265).<p><a name="P1S3"></a></p><h4 name="Syftet med bidraget"><a name="Syftet med bidraget">Syftet med bidraget</a></h4><p><a name="P1S4"></a></p><a class="paragraf" name="P2"><b>2 §</b></a>   Syftet med bidraget är att ge stöd till civilsamhället för  åtgärder som bidrar till att långsiktigt minska och motverka  segregation på lokal och regional nivå.  Förordning (2020:1265).<p><a name="P2S2"></a></p><h4 name="Bidragsmottagare"><a name="Bidragsmottagare">Bidragsmottagare</a></h4><p><a name="P2S3"></a></p><a class="paragraf" name="P3"><b>3 §</b></a>   Bidrag får lämnas till en ideell förening som <br />
   1. är självständig och demokratiskt uppbyggd och i vilken  medlemskap i såväl organisationen som dess medlemsföreningar  är frivilligt, <br />
   2. bedriver verksamhet i Sverige utan vinstsyfte,<br />
   3. har bedrivit verksamhet under minst två år före ansökan om  bidrag, och<br />
   4. i sin verksamhet respekterar demokratins idéer, inklusive  jämställdhet och förbud mot diskriminering. <p><a name="P3S2"></a></p>

Statsbidrag får även lämnas till en stiftelse som inte är  statlig eller kommunal, och som uppfyller kraven i första  stycket 2-4. <p><a name="P3S3"></a></p>

Statsbidrag får också lämnas till sådana trossamfund som med  stöd av 16 § lagen (1998:1593) om trossamfund har rätt till  statlig hjälp med att bestämma, debitera, redovisa och ta in  avgifter och till sådana trossamfund, samverkansorgan eller  församlingar som anges i 3 § förordningen (1999:974) om  statsbidrag till trossamfund. Statsbidrag får endast lämnas  till trossamfund, samverkansorgan och församlingar som  uppfyller kraven i första stycket 2-4. Förordning (2022:60).<p><a name="P3S4"></a></p><a class="paragraf" name="P4"><b>4 §</b></a>   Bidrag får inte lämnas till en organisation som <br />
   1. har skulder för svenska skatter eller avgifter hos  Kronofogdemyndigheten, eller<br />
   2. är i likvidation eller försatt i konkurs.<br />
Förordning (2020:1265).<p><a name="P4S2"></a></p><h4 name="Förutsättningar för bidrag"><a name="Förutsättningar för bidrag">Förutsättningar för bidrag</a></h4><p><a name="P4S3"></a></p><a class="paragraf" name="P5"><b>5 §</b></a>   Bidrag lämnas i mån av tillgång på medel.<p><a name="P5S2"></a></p>

Bidrag får lämnas för åtgärder som främjar förbättrade  uppväxt- och levnadsvillkor i områden med socioekonomiska  utmaningar och bidrar till ökad jämlikhet. Åtgärderna ska vara  inriktade på följande områden:<br />
   1. boende,<br />
   2. utbildning,<br />
   3. arbetsmarknad,<br />
   4. demokrati och civilsamhälle, <br />
   5. brottslighet, eller <br />
   6. annat område som bedöms angeläget utifrån lokala eller  regionala behov. Förordning (2020:1265).<p><a name="P5S3"></a></p><a class="paragraf" name="P6"><b>6 §</b></a>   Bidrag får endast lämnas för åtgärder enligt 5 § som  genomförs i samverkan med en kommun som anges i bilagan till  förordningen (2018:118) om statsbidrag till kommuner och  regioner för att minska och motverka segregation, eller med en  region eller ett kommunalförbund där en sådan kommun ingår.<p><a name="P6S2"></a></p>

Om åtgärderna genomförs i samarbete med en eller flera andra  organisationer ska även dessa organisationer uppfylla de krav  som ställs i 3 §. Förordning (2022:60).<p><a name="P6S3"></a></p><a class="paragraf" name="P7"><b>7 §</b></a>   Bidrag som utgör statligt stöd enligt artikel 107 i  fördraget om Europeiska unionens funktionssätt får inte  lämnas.<p><a name="P7S2"></a></p><h4 name="Ärendenas handläggning "><a name="Ärendenas handläggning ">Ärendenas handläggning </a></h4><p><a name="P7S3"></a></p><a class="paragraf" name="P8"><b>8 §</b></a>   Delegationen mot segregation prövar frågor om bidrag  enligt denna förordning.<p><a name="P8S2"></a></p><a class="paragraf" name="P9"><b>9 §</b></a>   En ansökan om bidrag ska vara skriftlig och lämnas in till  Delegationen mot segregation. <p><a name="P9S2"></a></p>

Ansökan ska innehålla <br />
   1. sökandens stadgar eller stiftelseförordnande,<br />
   2. handlingar som visar vem eller vilka som har rätt att  företräda organisationen eller stiftelsen, <br />
   3. årsredovisning, årsbokslut eller motsvarande  sammanställning av räkenskaper, verksamhetsberättelse och  revisionsberättelse för närmast föregående räkenskapsår, <br />
   4. en beskrivning av vad bidraget ska användas till, en  övergripande plan för arbetet och hur det ska följas upp och  uppgift om kostnaderna för arbetet, <br />
   5. i förekommande fall, namnet på de organisationer som  åtgärderna ska genomföras i samarbete med, och<br />
   6. uppgifter om huruvida sökanden har ansökt om eller  beviljats annat statsbidrag av liknande slag och i sådant fall  för vilket ändamål och med vilket belopp. Förordning (2022:60).<p><a name="P9S3"></a></p><a class="paragraf" name="P10"><b>10 §</b></a>   Sökanden är skyldig att lämna Delegationen mot  segregation andra handlingar och uppgifter som myndigheten  anser sig behöva för prövning av ansökan.<p><a name="P10S2"></a></p><a class="paragraf" name="P11"><b>11 §</b></a>   Om sökanden inte lämnar in de handlingar och uppgifter  som följer av 9-10 §§ ska Delegationen mot segregation ge  sökanden möjlighet att komplettera ansökan.<p><a name="P11S2"></a></p><h4 name="Fördelningen av bidrag"><a name="Fördelningen av bidrag">Fördelningen av bidrag</a></h4><p><a name="P11S3"></a></p><a class="paragraf" name="P12"><b>12 §</b></a>   Vid fördelningen av bidrag ska Delegationen mot  segregation, utifrån tillgängliga medel, prioritera mellan  inkomna ansökningar och ge företräde till de ansökningar som  bedöms ha bäst förutsättningar att uppfylla det syfte som  anges i 2 § samt övriga förutsättningar för bidrag enligt  denna förordning. <p><a name="P12S2"></a></p>

Delegationen ska särskilt beakta ett helhetsperspektiv för  arbetet med att minska och motverka segregation. <p><a name="P12S3"></a></p>

Om sökanden har lämnat en sådan redovisning som avses i 17 §  för tidigare beviljade bidrag, ska det som framgår av den  redovisningen beaktas när ansökan bedöms. Förordning (2022:60).<p><a name="P12S4"></a></p><a class="paragraf" name="P13"><b>13 §</b></a>   Ansökan får avslås om sökanden har fått annat  statsbidrag för samma verksamhet som en ansökan enligt denna  förordning avser. <p><a name="P13S2"></a></p><h4 name="Beslut och utbetalning"><a name="Beslut och utbetalning">Beslut och utbetalning</a></h4><p><a name="P13S3"></a></p><a class="paragraf" name="P14"><b>14 §</b></a>   I ett beslut om bidrag ska det anges <br />
   1. vilka åtgärder som bidraget beviljas för, och <br />
   2. sista dag för redovisning enligt 17 §.<p><a name="P14S2"></a></p><a class="paragraf" name="P15"><b>15 §</b></a>   Ett beslut om statsbidrag får förenas med villkor. Dessa  ska framgå av beslutet. <p><a name="P15S2"></a></p><a class="paragraf" name="P16"><b>16 §</b></a>   Bidraget betalas ut av Delegationen mot segregation.<p><a name="P16S2"></a></p><h4 name="Redovisning"><a name="Redovisning">Redovisning</a></h4><p><a name="P16S3"></a></p><a class="paragraf" name="P17"><b>17 §</b></a>   Den som har beviljats bidrag ska vid den tidpunkt som  angetts i beslutet redovisa till Delegationen mot segregation  hur medlen använts. Redovisningen ska innehålla en ekonomisk  redovisning och en redogörelse för vilka resultat som har  uppnåtts samt hur resultaten förhåller sig till det ändamål  som bidraget har beviljats för.<p><a name="P17S2"></a></p>

En revisor ska granska redovisningen. Revisorns rapport över  granskningen ska bifogas redovisningen. Om det bidrag som har  tagits emot uppgår till minst fem prisbasbelopp enligt 2 kap. 
6 och 7 §§ socialförsäkringsbalken, ska revisorn vara  auktoriserad eller godkänd. <p><a name="P17S3"></a></p>

En mottagare av bidrag är skyldig att på begäran lämna de  ytterligare uppgifter som myndigheten behöver för att granska  redovisningen.<p><a name="P17S4"></a></p><a class="paragraf" name="P18"><b>18 §</b></a>   Delegationen mot segregation ska i sin årsredovisning  lämna en samlad redovisning av de bidrag som har lämnats  enligt förordningen under föregående år.  Förordning (2020:1265).<p><a name="P18S2"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P18S3"></a></p><a class="paragraf" name="P18a"><b>18 a §</b></a>   Delegationen mot segregation får besluta om att ett  beviljat bidrag helt eller delvis inte ska betalas ut om det  finns grund för återbetalning enligt 19 §.  Förordning (2020:1265).<p><a name="P18aS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P18aS3"></a></p><a class="paragraf" name="P19"><b>19 §</b></a>   Mottagaren av ett bidrag enligt denna förordning är  återbetalningsskyldig om <br />
   1. mottagaren genom att lämna oriktiga uppgifter eller på  något annat sätt har förorsakat att bidraget har lämnats  felaktigt eller med för högt belopp, <br />
   2. bidraget av något annat skäl har lämnats felaktigt eller  med för högt belopp och mottagaren borde ha insett detta, <br />
   3. bidraget helt eller delvis inte har utnyttjats eller inte  har använts för det ändamål som det har beviljats för, <br />
   4. mottagaren inte lämnar sådan redovisning som avses i 17 §,  eller <br />
   5. villkor i beslutet inte har följts.<p><a name="P19S2"></a></p><a class="paragraf" name="P20"><b>20 §</b></a>   Om bidragsmottagaren är återbetalningsskyldig enligt 
19 § ska Delegationen mot segregation besluta att helt eller  delvis kräva tillbaka statsbidraget. Om det finns särskilda  skäl för det får myndigheten besluta att avstå från att kräva  tillbaka bidraget helt eller delvis.<p><a name="P20S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P20S3"></a></p><a class="paragraf" name="P21"><b>21 §</b></a>   Delegationen mot segregation får meddela föreskrifter om  verkställigheten av denna förordning. <p><a name="P21S2"></a></p><h4 name="Överklagande "><a name="Överklagande ">Överklagande </a></h4><p><a name="P21S3"></a></p><a class="paragraf" name="P22"><b>22 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om hinder mot utbetalning enligt 18 a § och beslut om  återkrav enligt 20 § får dock inte överklagas.<br />
Förordning (2020:1265).<p><a name="P22S2"></a></p><br /><h3 name="overgang"><a name="overgang">Övergångsbestämmelser</a></h3>
2022:1711<br />
   1. Denna förordning träder i kraft den 1 januari 2023. <br />
   2. Den upphävda förordningen gäller dock fortfarande för  bidrag som har beviljats före ikraftträdandet.<br />
   3. Det som i den upphävda förordningen gäller för Delegationen  mot segregation ska efter ikraftträdandet i stället gälla för  Kammarkollegiet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>