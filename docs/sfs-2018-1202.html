<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Brottsdataförordning (2018:1202) - SFS sfs-2018-1202</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Brottsdataförordning (2018:1202)</h1>
            <div class="meta-info">
                <span><strong>SFS:</strong> 2018:1202</span> •
                <span><strong>Utfärdad:</strong> 2018-06-20</span>
            </div>
        </header>

        <main class="law-content">
            <h2>Brottsdataförordning (2018:1202)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:1202<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
2018-06-20 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2018:1202">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:1202">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Behandling av personuppgifter
</a></li>
 <li><a href="#K3">3 kap. Personuppgiftsansvarigas skyldigheter
</a></li>
 <li><a href="#K4">4 kap. Enskildas rättigheter
</a></li>
 <li><a href="#K5">5 kap. Tillsyn
</a></li>
 <li><a href="#K6">6 kap. Administrativa sanktionsavgifter
</a></li>
 <li><a href="#K7">7 kap. Överföring av personuppgifter till tredjeland och  internationella organisationer
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><a class="paragraf" name="K1P1"><b>1 §</b></a>   I denna förordning finns kompletterande föreskrifter  om sådan behandling av personuppgifter som omfattas av  brottsdatalagen (2018:1177).<p><a name="K1P1S2"></a></p><a class="paragraf" name="K1P2"><b>2 §</b></a>   Uttryck som används i denna förordning har samma  innebörd och tillämpningsområde som i brottsdatalagen 
(2018:1177).<p><a name="K1P2S2"></a></p><br /><h3 name="K2"><a name="K2">2 kap. Behandling av personuppgifter
</a></h3><p><a name="K1P2S2"></a></p><a class="paragraf" name="K2P1"><b>1 §</b></a>   Om det visar sig att sådana personuppgifter som anges  i 2 kap. 15 § första stycket eller 16 § första stycket  brottsdatalagen (2018:1177) har lämnats ut, ska mottagaren  omedelbart underrättas om det. Om sådana personuppgifter har  gjorts tillgängliga ska, så långt det är möjligt, även den  som har tagit del av personuppgifterna omedelbart  underrättas.<p><a name="K2P1S2"></a></p><a class="paragraf" name="K2P2"><b>2 §</b></a>   Den personuppgiftsansvarige ska se till att det finns  rutiner för<br />
   1. att säkerställa att de som behandlar personuppgifter  respekterar tidsfristerna för när personuppgifter inte längre  får behandlas, och<br />
   2. årlig översyn av behovet av att lagra personuppgifter.<p><a name="K2P2S2"></a></p><a class="paragraf" name="K2P3"><b>3 §</b></a>   Den som lämnar ut personuppgifter ska underrätta  mottagaren om sådana särskilda villkor för behandlingen som  har ställts upp med stöd av en bindande EU-rättsakt, en lag  eller en förordning.<p><a name="K2P3S2"></a></p><br /><h3 name="K3"><a name="K3">3 kap. Personuppgiftsansvarigas skyldigheter
</a></h3><p><a name="K2P3S2"></a></p><h4 name="Tekniska och organisatoriska åtgärder"><a name="Tekniska och organisatoriska åtgärder">Tekniska och organisatoriska åtgärder</a></h4><p><a name="K2P3S3"></a></p><a class="paragraf" name="K3P1"><b>1 §</b></a>   De tekniska och organisatoriska åtgärder som den  personuppgiftsansvarige ska vidta enligt 3 kap. 2 och 3 §§  brottsdatalagen (2018:1177) ska vara rimliga med hänsyn till  behandlingens art, omfattning, sammanhang och ändamål och de  särskilda riskerna med behandlingen. När den  personuppgiftsansvarige vidtar åtgärder enligt 3 kap. 3 §  samma lag ska även de tekniska möjligheterna och kostnaderna  för åtgärderna beaktas.<p><a name="K3P1S2"></a></p><h4 name="Dokumentationsskyldighet"><a name="Dokumentationsskyldighet">Dokumentationsskyldighet</a></h4><p><a name="K3P1S3"></a></p><h4 name="Interna strategier"><a name="Interna strategier">Interna strategier</a></h4><p><a name="K3P1S4"></a></p><a class="paragraf" name="K3P2"><b>2 §</b></a>   De tekniska och organisatoriska åtgärder som avses i 
3 kap. 2 § brottsdatalagen (2018:1177) ska innefatta antagande  och dokumentation av interna strategier för dataskydd, om det  inte är uppenbart obehövligt med hänsyn till verksamhetens  begränsade omfattning.<p><a name="K3P2S2"></a></p><h4 name="Förteckning över behandlingar"><a name="Förteckning över behandlingar">Förteckning över behandlingar</a></h4><p><a name="K3P2S3"></a></p><a class="paragraf" name="K3P3"><b>3 §</b></a>   Den personuppgiftsansvarige ska föra en förteckning  över de kategorier av behandlingar av personuppgifter som  denne ansvarar för. Förteckningen ska innehålla namnet på och  kontaktuppgifter till den personuppgiftsansvarige, gemensamt  personuppgiftsansvariga och dataskyddsombud. Förteckningen  ska dessutom, för varje kategori av behandling, innehålla  följande uppgifter:<br />
   1. den rättsliga grunden för behandlingen,<br />
   2. ändamålen med behandlingen,<br />
   3. de kategorier av tjänstemän som har tillgång till de  personuppgifter som behandlas,<br />
   4. de kategorier av mottagare som uppgifterna kan komma att  lämnas ut till, även i tredjeland eller internationella  organisationer,<br />
   5. de kategorier av registrerade som berörs av  behandlingen,<br />
   6. de kategorier av personuppgifter som kan  komma att behandlas,<br />
   7. samlingar av överföringar av personuppgifter till  tredjeland eller internationella organisationer,<br />
   8. användning av profilering,<br />
   9. om det är möjligt, tidsfrister för hur länge kategorierna  av personuppgifter får behandlas, och<br />
   10. om det är möjligt, en allmän beskrivning av vilka  säkerhetsåtgärder som har vidtagits.<p><a name="K3P3S2"></a></p><h4 name="Loggning"><a name="Loggning">Loggning</a></h4><p><a name="K3P3S3"></a></p><a class="paragraf" name="K3P4"><b>4 §</b></a>   Skyldigheten att föra loggar i automatiserade  behandlingssystem enligt 3 kap. 5 § brottsdatalagen 
(2018:1177) ska omfatta behandlingar som innebär insamling,  ändring, läsning, utlämning, överföring till tredjeland eller  internationella organisationer, sammanföring och radering av  personuppgifter. Loggarna över läsning och utlämning ska visa  datum och tidpunkt för behandlingen och, så långt det är  möjligt, vem som har läst eller lämnat ut personuppgifterna  och vem som har fått ta del av personuppgifterna.<p><a name="K3P4S2"></a></p><h4 name="Tillgången till personuppgifter"><a name="Tillgången till personuppgifter">Tillgången till personuppgifter</a></h4><p><a name="K3P4S3"></a></p><a class="paragraf" name="K3P5"><b>5 §</b></a>   Vid tilldelning av behörighet för åtkomst till  personuppgifter ska, utöver behovet av uppgifterna,  utbildning och erfarenhet särskilt beaktas.<p><a name="K3P5S2"></a></p><a class="paragraf" name="K3P6"><b>6 §</b></a>   I en behörig myndighet ska det finnas rutiner för  tilldelning, förändring, borttagning och regelbunden  uppföljning av behörigheter för åtkomst till  personuppgifter.<p><a name="K3P6S2"></a></p><a class="paragraf" name="K3P7"><b>7 §</b></a>   Tillgången till uppgifter om tidigare brottsmisstankar  ska särskilt begränsas.<p><a name="K3P7S2"></a></p><h4 name="Konsekvensbedömning och förhandssamråd"><a name="Konsekvensbedömning och förhandssamråd">Konsekvensbedömning och förhandssamråd</a></h4><p><a name="K3P7S3"></a></p><a class="paragraf" name="K3P8"><b>8 §</b></a>   Konsekvensbedömningar som avses i 3 kap. 7 § första  stycket brottsdatalagen (2018:1177) ska dokumenteras och  innehålla följande uppgifter:<br />
   1. en allmän beskrivning av den planerade behandlingen,<br />
   2. en bedömning av riskerna för intrång i registrerades  personliga integritet,<br />
   3. vilka åtgärder som planeras för att hantera riskerna,<br />
   4. åtgärder och rutiner för att säkerställa skyddet av  personuppgifterna, och<br />
   5. rutiner för att visa att tillämpliga dataskyddsregler  följs.<p><a name="K3P8S2"></a></p><a class="paragraf" name="K3P9"><b>9 §</b></a>   Vid förhandssamråd enligt 3 kap. 7 § andra stycket  brottsdatalagen (2018:1177) ska den personuppgiftsansvarige  lämna in konsekvensbedömningen till tillsynsmyndigheten och  tillhandahålla den övriga information som begärs av  myndigheten.<p><a name="K3P9S2"></a></p>

Vid bedömningen av om typen av behandling innebär en sådan  risk för intrång i registrerades personliga integritet att  förhandssamråd ska äga rum ska ny teknik, nya rutiner eller  nya förfaranden särskilt beaktas.<p><a name="K3P9S3"></a></p><h4 name="Anmälan av överträdelser"><a name="Anmälan av överträdelser">Anmälan av överträdelser</a></h4><p><a name="K3P9S4"></a></p><a class="paragraf" name="K3P10"><b>10 §</b></a>   Den personuppgiftsansvarige ska ha interna rutiner  för anmälan av överträdelser av bestämmelser om  personuppgiftsbehandling som garanterar att anmälarens  identitet skyddas.<p><a name="K3P10S2"></a></p><h4 name="Säkerheten vid behandling av personuppgifter"><a name="Säkerheten vid behandling av personuppgifter">Säkerheten vid behandling av personuppgifter</a></h4><p><a name="K3P10S3"></a></p><h4 name="Säkerhetsåtgärder"><a name="Säkerhetsåtgärder">Säkerhetsåtgärder</a></h4><p><a name="K3P10S4"></a></p><a class="paragraf" name="K3P11"><b>11 §</b></a>   Säkerhetsåtgärder enligt 3 kap. 8 § brottsdatalagen 
(2018:1177) ska åstadkomma en skyddsnivå som är lämplig med  hänsyn till<br />
   1. de tekniska möjligheterna,<br />
   2. kostnaderna för åtgärderna,<br />
   3. behandlingens art, omfattning, sammanhang och ändamål,<br />
   4. de särskilda riskerna med behandlingen,<br />
   5. om känsliga personuppgifter behandlas, och<br />
   6. hur integritetskänsliga övriga personuppgifter som  behandlas är.<p><a name="K3P11S2"></a></p><h4 name="Personuppgiftsincidenter"><a name="Personuppgiftsincidenter">Personuppgiftsincidenter</a></h4><p><a name="K3P11S3"></a></p><a class="paragraf" name="K3P12"><b>12 §</b></a>   En anmälan enligt 3 kap. 9 § första stycket  brottsdatalagen (2018:1177) ska innehålla följande  information:<br />
   1. en beskrivning av personuppgiftsincidenten och när den  inträffade,<br />
   2. om det är möjligt, kategorier av registrerade och det  uppskattade antalet registrerade som berörs samt kategorier  av personuppgiftsposter och det uppskattade antalet poster  som berörs,<br />
   3. sannolika konsekvenser av incidenten,<br />
   4. vilka åtgärder som vidtagits eller kommer att vidtas med  anledning av incidenten,<br />
   5. genomförda eller planerade underrättelser till  registrerade, och<br />
   6. namnet på och kontaktuppgifter till dataskyddsombud eller  annan lämplig kontaktpunkt.<p><a name="K3P12S2"></a></p>

All information enligt första stycket ska lämnas samtidigt om  det är möjligt.<p><a name="K3P12S3"></a></p>

Om anmälan görs senare än 72 timmar efter det att  personuppgiftsincidenten blev känd för den  personuppgiftsansvarige, ska förseningen förklaras.<p><a name="K3P12S4"></a></p><a class="paragraf" name="K3P13"><b>13 §</b></a>   En underrättelse enligt 3 kap. 10 § första stycket  brottsdatalagen (2018:1177) ska innehålla följande  uppgifter:<br />
   1. en beskrivning av personuppgiftsincidenten och när den  inträffade,<br />
   2. bedömda konsekvenser för den registrerade,<br />
   3. vilka åtgärder som vidtagits eller kommer att vidtas med  anledning av personuppgiftsincidenten,<br />
   4. åtgärder som den registrerade kan vidta för att begränsa  skadan, och<br />
   5. kontaktuppgifter till dataskyddsombud eller annan lämplig  kontaktpunkt.<p><a name="K3P13S2"></a></p><a class="paragraf" name="K3P14"><b>14 §</b></a>   Den personuppgiftsansvarige ska dokumentera alla  personupp-giftsincidenter. Av dokumentationen ska  omständigheterna kring incidenten framgå tillsammans med dess  effekter och de åtgärder som vidtagits med anledning av  den.<p><a name="K3P14S2"></a></p><a class="paragraf" name="K3P15"><b>15 §</b></a>   Om en personuppgiftsincident som enligt 3 kap. 9 §  brottsdatalagen (2018:1177) ska anmälas till  tillsynsmyndigheten rör personuppgifter som kommer från eller  har lämnats till en behörig myndighet i en annan medlemsstat,  ska sådan information som anges i 12 § första stycket utan  onödigt dröjsmål lämnas till den myndigheten.<p><a name="K3P15S2"></a></p><h4 name="Dataskyddsombud"><a name="Dataskyddsombud">Dataskyddsombud</a></h4><p><a name="K3P15S3"></a></p><a class="paragraf" name="K3P16"><b>16 §</b></a>   Den personuppgiftsansvarige ska säkerställa att  dataskyddsombud ges möjlighet att delta i de frågor som rör  skyddet av personuppgifter.<p><a name="K3P16S2"></a></p>

Den personuppgiftsansvarige ska se till att dataskyddsombud  kan utföra de uppgifter som anges i 3 kap. 14 §  brottsdatalagen (2018:1177) genom att tillhandahålla  nödvändiga resurser, ge tillgång till dokumentation om  behandling av personuppgifter och vid behov medge åtkomst  till personuppgifter som behandlas. Den  personuppgiftsansvarige ska också se till att dataskyddsombud  har den sakkunskap som krävs och att de ges möjlighet att  upprätthålla denna.<p><a name="K3P16S3"></a></p><h4 name="Personuppgiftsbiträden"><a name="Personuppgiftsbiträden">Personuppgiftsbiträden</a></h4><p><a name="K3P16S4"></a></p><h4 name="Avtalets eller överenskommelsens innehåll"><a name="Avtalets eller överenskommelsens innehåll">Avtalets eller överenskommelsens innehåll</a></h4><p><a name="K3P16S5"></a></p><a class="paragraf" name="K3P17"><b>17 §</b></a>   Ett avtal eller en annan överenskommelse enligt 
3 kap. 16 § andra stycket brottsdatalagen (2018:1177) ska  ange vad behandlingen av personuppgifter ska avse, hur länge  behandlingen ska pågå, dess art och ändamål, typen av  personuppgifter, kategorier av registrerade och den  personuppgiftsansvariges skyldigheter och rättigheter. I  avtalet eller överenskommelsen ska det särskilt föreskrivas  att personuppgiftsbiträdet ska<br />
   1. behandla personuppgifter bara enligt instruktioner från  den person-uppgiftsansvarige,<br />
   2. säkerställa att personer som har tillstånd att behandla  personuppgifter antingen har förbundit sig att iaktta regler  om tystnadsplikt eller omfattas av lagstadgad  tystnadsplikt,<br />
   3. hjälpa den personuppgiftsansvarige att  säkerställa att bestämmelserna om registrerades rättigheter  följs,<br />
   4. radera eller återlämna alla personuppgifter till den  personuppgiftsansvarige när uppdraget har slutförts och, om  inte annat följer av lag eller förordning, radera befintliga  kopior,<br />
   5. ge den personuppgiftsansvarige tillgång till den  information som krävs för att visa att det som sägs i denna  paragraf, 18 § och 3 kap. 16-18 §§ brottsdatalagen följs,  och<br />
   6. respektera de villkor som framgår av denna paragraf, 18 §  och 3 kap. 17 § brottsdatalagen när ett annat  personuppgiftsbiträde anlitas.<p><a name="K3P17S2"></a></p><h4 name="Underbiträden"><a name="Underbiträden">Underbiträden</a></h4><p><a name="K3P17S3"></a></p><a class="paragraf" name="K3P18"><b>18 §</b></a>   Om den personuppgiftsansvarige har lämnat ett  generellt tillstånd enligt 3 kap. 17 § brottsdatalagen 
(2018:1177), ska personuppgiftsbiträdet informera den  personuppgiftsansvarige innan nya personuppgiftsbiträden  anlitas.<p><a name="K3P18S2"></a></p><h4 name="Förteckning över behandlingar"><a name="Förteckning över behandlingar">Förteckning över behandlingar</a></h4><p><a name="K3P18S3"></a></p><a class="paragraf" name="K3P19"><b>19 §</b></a>   Varje personuppgiftsbiträde ska föra en förteckning  över kategorier av behandlingar av personuppgifter som utförs  för en personuppgiftsansvarigs räkning. Förteckningen ska  innehålla namnet på och kontaktuppgifter till  personuppgiftsbiträdet och dessutom, för varje kategori av  behandling, följande uppgifter:<br />
   1. namnet på och kontaktuppgifter till eventuella  underbiträden,<br />
   2. namnet på och kontaktuppgifter till den  personuppgiftsansvarige som personuppgiftsbiträdet agerar  för
,<br />
   3. vilka uppgifter som har överförts och till vem, om  överföringar av personuppgifter har gjorts till ett  tredjeland eller en internationell organisation, och<br />
   4. om det är möjligt, en allmän beskrivning av de  säkerhetsåtgärder som har vidtagits.<p><a name="K3P19S2"></a></p><h4 name="Underrättelseskyldighet"><a name="Underrättelseskyldighet">Underrättelseskyldighet</a></h4><p><a name="K3P19S3"></a></p><a class="paragraf" name="K3P20"><b>20 §</b></a>   Ett personuppgiftsbiträde ska utan onödigt dröjsmål  underrätta den personuppgiftsansvarige om en  personuppgiftsincident.<p><a name="K3P20S2"></a></p><h4 name="Övriga skyldigheter"><a name="Övriga skyldigheter">Övriga skyldigheter</a></h4><p><a name="K3P20S3"></a></p><a class="paragraf" name="K3P21"><b>21 §</b></a>   Det som sägs om den personuppgiftsansvariges  skyldigheter i 4 och 11 §§ gäller även för  personuppgiftsbiträden.<p><a name="K3P21S2"></a></p><h4 name="Gemensamt personuppgiftsansvariga"><a name="Gemensamt personuppgiftsansvariga">Gemensamt personuppgiftsansvariga</a></h4><p><a name="K3P21S3"></a></p><a class="paragraf" name="K3P22"><b>22 §</b></a>   Gemensamt personuppgiftsansvariga ska i en skriftlig  överenskommelse reglera sina respektive förpliktelser i  egenskap av personuppgiftsansvarig. I överenskommelsen ska  det särskilt regleras<br />
   1. hur ansvaret för enskildas rättigheter ska utövas och vars  och ens skyldighet att tillhandahålla information enligt 
4 kap. 1 och 2 §§ brottsdatalagen (2018:1177), och<br />
   2. vem som ska vara kontaktpunkt för registrerade.<p><a name="K3P22S2"></a></p>

En sådan överenskommelse som anges i första stycket får inte  innebära att de personuppgiftsansvarigas författningsenliga  skyldigheter inte fullgörs.<p><a name="K3P22S3"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="K3P22S4"></a></p><a class="paragraf" name="K3P23"><b>23 §</b></a>   Tillsynsmyndigheten får meddela ytterligare  föreskrifter om<br />
   1. sådana åtgärder som avses i 3 kap. 2-4 och 8 §§  brottsdatalagen (2018:1177),<br />
   2. krav och rutiner för loggning enligt 3 kap. 5 §  brottsdatalagen,<br />
   3. vilka typer av behandlingar som ska omfattas av  förhandssamråd enligt 3 kap. 7 § andra stycket  brottsdatalagen, och<br />
   4. anmälan och underrättelse om personuppgiftsincidenter.<p><a name="K3P23S2"></a></p><br /><h3 name="K4"><a name="K4">4 kap. Enskildas rättigheter
</a></h3><p><a name="K3P23S2"></a></p><h4 name="Krav på utformningen av information"><a name="Krav på utformningen av information">Krav på utformningen av information</a></h4><p><a name="K3P23S3"></a></p><a class="paragraf" name="K4P1"><b>1 §</b></a>   Information enligt 3 kap. 10 § första stycket och 
4 kap. 1-4 §§ brottsdatalagen (2018:1177) ska vara  lättillgänglig och lättbegriplig och lämnas i lämplig form.  Detsamma gäller information enligt 3-7 §§, 3 kap. 13 § och 
5 kap. 2 § denna förordning.<p><a name="K4P1S2"></a></p><h4 name="Enskilds begäran"><a name="Enskilds begäran">Enskilds begäran</a></h4><p><a name="K4P1S3"></a></p><a class="paragraf" name="K4P2"><b>2 §</b></a>   En begäran enligt 4 kap. 3, 4, 9 eller 10 §  brottsdatalagen (2018:1177) ska göras skriftligen hos den  personuppgiftsansvarige.<p><a name="K4P2S2"></a></p>

Den personuppgiftsansvarige ska säkerställa att begäran görs  av en behörig person.<p><a name="K4P2S3"></a></p><h4 name="Beslut"><a name="Beslut">Beslut</a></h4><p><a name="K4P2S4"></a></p><a class="paragraf" name="K4P3"><b>3 §</b></a>   Beslut enligt 4 kap. 5, 7, 9 och 10 §§ och 12 § andra  stycket brotts-datalagen (2018:1177) ska vara skriftliga.  Beslut som går den registrerade emot ska motiveras.<p><a name="K4P3S2"></a></p>

Av 4 kap. 5 § andra och tredje styckena brottsdatalagen  framgår att skälen för vissa beslut inte behöver lämnas ut.<p><a name="K4P3S3"></a></p><h4 name="Underrättelser"><a name="Underrättelser">Underrättelser</a></h4><p><a name="K4P3S4"></a></p><h4 name="Underrättelser till enskilda"><a name="Underrättelser till enskilda">Underrättelser till enskilda</a></h4><p><a name="K4P3S5"></a></p><a class="paragraf" name="K4P4"><b>4 §</b></a>   Sökanden ska utan onödigt dröjsmål underrättas om  beslut enligt 4 kap. 5 § första eller tredje stycket  brottsdatalagen (2018:1177) i fråga om information enligt 
4 kap. 3 § samma lag. Sökanden ska i sådana fall också  underrättas om möjligheterna att lämna in klagomål till  tillsynsmyndigheten och begära kontroll enligt 5 kap. 3 §  brottsdatalagen. Någon underrättelse behöver inte lämnas om  det skulle skada det intresse som föranleder att information  inte lämnas.<p><a name="K4P4S2"></a></p><a class="paragraf" name="K4P5"><b>5 §</b></a>   Sökanden ska underrättas om beslut enligt 4 kap. 7 §  första stycket eller 12 § andra stycket brottsdatalagen 
(2018:1177).<p><a name="K4P5S2"></a></p><a class="paragraf" name="K4P6"><b>6 §</b></a>   Den registrerade ska underrättas om beslut enligt 
4 kap. 9 eller 10 § brottsdatalagen (2018:1177) och om  möjligheten att lämna in klagomål till tillsynsmyndigheten.  Om den personuppgiftsansvarige med stöd av 4 kap. 5 § andra  eller tredje stycket brottsdatalagen inte har lämnat ut  skälen för beslutet, ska den registrerade också underrättas  om möjligheten att begära kontroll enligt 5 kap. 3 §  brottsdatalagen.<p><a name="K4P6S2"></a></p><a class="paragraf" name="K4P7"><b>7 §</b></a>   Den registrerade ska underrättas innan en begränsning  enligt 4 kap. 9 § andra stycket brottsdatalagen (2018:1177)  upphör.<p><a name="K4P7S2"></a></p><h4 name="Underrättelser till andra"><a name="Underrättelser till andra">Underrättelser till andra</a></h4><p><a name="K4P7S3"></a></p><a class="paragraf" name="K4P8"><b>8 §</b></a>   Den myndighet från vilken personuppgifter kommer ska  underrättas om beslut enligt 4 kap. 9 § första stycket  brottsdatalagen (2018:1177).<p><a name="K4P8S2"></a></p>

Den som har tagit emot personuppgifter ska underrättas om  beslut enligt 4 kap. 9 eller 10 § brottsdatalagen.<p><a name="K4P8S3"></a></p><br /><h3 name="K5"><a name="K5">5 kap. Tillsyn
</a></h3><p><a name="K4P8S2"></a></p><h4 name="Kontroll genom tillsynsmyndigheten"><a name="Kontroll genom tillsynsmyndigheten">Kontroll genom tillsynsmyndigheten</a></h4><p><a name="K4P8S3"></a></p><a class="paragraf" name="K5P1"><b>1 §</b></a>   En begäran enligt 5 kap. 3 § brottsdatalagen 
(2018:1177) ska göras skriftligen och ange behörig myndighet  och mål, ärende, förteckning eller verksamhetsområde som  begäran om kontroll gäller.<p><a name="K5P1S2"></a></p>

Tillsynsmyndigheten ska säkerställa att begäran görs av en  behörig person.<p><a name="K5P1S3"></a></p><a class="paragraf" name="K5P2"><b>2 §</b></a>   Tillsynsmyndigheten ska skriftligen underrätta den  sökande om att kontroll enligt 5 kap. 3 § brottsdatalagen 
(2018:1177) har utförts.<p><a name="K5P2S2"></a></p>

Beslut att vägra utföra kontroll ska vara skriftliga och  motiveras.<p><a name="K5P2S3"></a></p><h4 name="Förhandssamråd"><a name="Förhandssamråd">Förhandssamråd</a></h4><p><a name="K5P2S4"></a></p><a class="paragraf" name="K5P3"><b>3 §</b></a>   Om tillsynsmyndigheten anser att en sådan planerad  behandling som avses i 3 kap. 7 § brottsdatalagen (2018:1177)  kan komma att stå i strid med lag eller annan författning,  ska myndigheten senast sex veckor efter det att begäran om  samråd togs emot skriftligen lämna råd enligt 5 kap. 6 §  första stycket samma lag. Om det finns särskilda skäl, får  tiden förlängas med en månad. Tillsynsmyndigheten ska inom en  månad från det att begäran om samråd togs emot informera om  förlängningen och om orsakerna till den.<p><a name="K5P3S2"></a></p><h4 name="Samarbete med utländska tillsynsmyndigheter"><a name="Samarbete med utländska tillsynsmyndigheter">Samarbete med utländska tillsynsmyndigheter</a></h4><p><a name="K5P3S3"></a></p><h4 name="Utländsk begäran om bistånd"><a name="Utländsk begäran om bistånd">Utländsk begäran om bistånd</a></h4><p><a name="K5P3S4"></a></p><a class="paragraf" name="K5P4"><b>4 §</b></a>   En begäran om bistånd från en tillsynsmyndighet i en  annan medlemsstat ska besvaras så snabbt som möjligt och  senast en månad efter det att begäran togs emot. Den som  begärt bistånd ska underrättas om handläggningen och om  resultatet av begäran.<p><a name="K5P4S2"></a></p><a class="paragraf" name="K5P5"><b>5 §</b></a>   Om bistånd till en tillsynsmyndighet i en annan stat  vägras, ska den som begärt biståndet underrättas. I  underrättelsen ska skälen för vägran anges.<p><a name="K5P5S2"></a></p><h4 name="Svensk begäran om bistånd av en annan medlemsstat"><a name="Svensk begäran om bistånd av en annan medlemsstat">Svensk begäran om bistånd av en annan medlemsstat</a></h4><p><a name="K5P5S3"></a></p><a class="paragraf" name="K5P6"><b>6 §</b></a>   Tillsynsmyndigheten får begära bistånd av en  tillsynsmyndighet i en annan medlemsstat med sådana åtgärder  som myndigheten får vidta när den utövar tillsyn.<p><a name="K5P6S2"></a></p><a class="paragraf" name="K5P7"><b>7 §</b></a>   En begäran om bistånd ska innehålla all information  som behövs för att tillsynsmyndigheten i den andra  medlemsstaten ska kunna besvara begäran. Syftet med och  skälen för åtgärden ska anges.<p><a name="K5P7S2"></a></p><h4 name="Internationella överenskommelser"><a name="Internationella överenskommelser">Internationella överenskommelser</a></h4><p><a name="K5P7S3"></a></p><a class="paragraf" name="K5P8"><b>8 §</b></a>   Tillsynsmyndigheten får, trots det som sägs i 9 §,  ingå överenskommelser med tillsynsmyndigheter i andra  medlemsstater om avgifter för internationellt bistånd.<p><a name="K5P8S2"></a></p><h4 name="Avgiftsfrihet"><a name="Avgiftsfrihet">Avgiftsfrihet</a></h4><p><a name="K5P8S3"></a></p><a class="paragraf" name="K5P9"><b>9 §</b></a>   Tillsynsmyndigheten ska utföra sina tillsynsuppgifter  avgiftsfritt, om inte något annat bestäms.<p><a name="K5P9S2"></a></p><br /><h3 name="K6"><a name="K6">6 kap. Administrativa sanktionsavgifter
</a></h3><p><a name="K5P9S2"></a></p><a class="paragraf" name="K6P1"><b>1 §</b></a>   Sanktionsavgifter ska betalas till Kammarkollegiet. <p><a name="K6P1S2"></a></p><a class="paragraf" name="K6P2"><b>2 §</b></a>   En beslutad sanktionsavgift faller bort till den del  beslutet om avgiften inte har verkställts inom fem år från  det att beslutet fick laga kraft.<p><a name="K6P2S2"></a></p><a class="paragraf" name="K6P3"><b>3 §</b></a>   Om betalningsansvaret har upphävts genom ett beslut  som fått laga kraft, ska sanktionsavgiften betalas tillbaka.  För en sanktionsavgift som betalas tillbaka betalas även  ränta enligt 5 § räntelagen (1975:635) för tiden från den dag  då avgiften betalades till och med den dag den betalas  tillbaka.<p><a name="K6P3S2"></a></p><br /><h3 name="K7"><a name="K7">7 kap. Överföring av personuppgifter till tredjeland och  internationella organisationer
</a></h3><p><a name="K6P3S2"></a></p><a class="paragraf" name="K7P1"><b>1 §</b></a>   Den som har överfört personuppgifter till ett  tredjeland eller en internationell organisation utan ett  förhandsmedgivande enligt 8 kap. 2 § andra stycket  brottsdatalagen (2018:1177) ska utan dröjsmål informera den  medlemsstat som lämnat uppgifterna till en svensk myndighet  om överföringen.<p><a name="K7P1S2"></a></p><a class="paragraf" name="K7P2"><b>2 §</b></a>   Om en svensk myndighet har överfört personuppgifter  enligt 8 kap. 8 § brottsdatalagen (2018:1177), ska  myndigheten utan onödigt dröjsmål informera behörig myndighet  i det tredjelandet om överföringen. Det som nu har sagts  gäller inte om det skulle vara ineffektivt eller olämpligt  att informera om överföringen.<p><a name="K7P2S2"></a></p><a class="paragraf" name="K7P3"><b>3 §</b></a>   Överföringar av personuppgifter enligt 8 kap. 4 § 2  och 5 § brotts-datalagen (2018:1177) ska dokumenteras. Av  dokumentationen ska det framgå vilka personuppgifter som  överförts, datum och tidpunkt för överföringen, ändamålet med  och grunden för överföringen och till vilken myndighet som  personuppgifterna överfördes.<p><a name="K7P3S2"></a></p>

På begäran ska dokumentationen göras tillgänglig för  tillsynsmyndigheten.<p><a name="K7P3S3"></a></p><a class="paragraf" name="K7P4"><b>4 §</b></a>   Den personuppgiftsansvarige ska informera  tillsynsmyndigheten om samlingar av överföringar som görs  enligt 8 kap. 4 § 2 brottsdatalagen (2018:1177).<p><a name="K7P4S2"></a></p><a class="paragraf" name="K7P5"><b>5 §</b></a>   Överföringar av personuppgifter enligt 8 kap. 8 §  brottsdatalagen (2018:1177) ska dokumenteras. Den  personuppgiftsansvarige ska informera tillsynsmyndigheten om  sådana överföringar.<p><a name="K7P5S2"></a></p><br /><h3 name="overgang"><a name="overgang">Övergångsbestämmelser</a></h3>
2018:1202<br />
   1. Denna förordning träder i kraft den 1 augusti 2018.<br />
   2. Genom förordningen upphävs förordningen (2013:343) med  vissa bestämmelser om skydd för personuppgifter vid  polissamarbete och straffrättsligt samarbete inom Europeiska  unionen.<br />
   3. Bestämmelsen i 3 kap. 4 § om loggning tillämpas från och  med den 6 maj 2023 i fråga om automatiserade  behandlingssystem som inrättats före den 6 maj 2016.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>