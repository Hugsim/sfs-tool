<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2018:1472) om entreprenörsansvar för lönefordringar - SFS sfs-2018-1472</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2018:1472) om entreprenörsansvar för lönefordringar</h1>
            <div class="meta-info">
                <span><strong>SFS:</strong> 2018:1472</span> •
                <span><strong>Utfärdad:</strong> 2018-06-28</span>
            </div>
        </header>

        <main class="law-content">
            <h2>Lag (2018:1472) om entreprenörsansvar för lönefordringar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:1472<br />

<b>Departement/myndighet</b>:   
Arbetsmarknadsdepartementet ARM <br />  

<b>Utfärdad</b>:   
2018-06-28 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2018:1472">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:1472">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om en entreprenörs  ansvar för lön till en arbetstagare hos en  underentreprenör.<p><a name="P1S2"></a></p><a class="paragraf" name="P2"><b>2 §</b></a>   Ansvaret enligt denna lag gäller vid en bygg- och  anläggningsverksamhet i Sverige, vid vilken en byggnad eller  en anläggning uppförs, sätts i stånd, underhålls, byggs om  eller rivs.<p><a name="P2S2"></a></p><h4 name="Definitioner"><a name="Definitioner">Definitioner</a></h4><p><a name="P2S3"></a></p><a class="paragraf" name="P3"><b>3 §</b></a>   I denna lag avses med <br />
   1. huvudentreprenör: den entreprenör som enligt ett avtal med  den ursprungliga beställaren av entreprenaden ansvarar för  att det arbete som omfattas av avtalet blir utfört, om inte  entreprenören i stället är att anse som uppdragsgivare,<br />
   2. uppdragsgivare: den entreprenör som har anlitat  arbetsgivaren, där arbetstagaren vars lönefordran ansvaret  gäller är eller har varit anställd, som underentreprenör för  att utföra arbete som omfattas av avtalet mellan  huvudentreprenören och den ursprungliga beställaren, och<br />
   3. entreprenaden: det arbete som omfattas av avtalet mellan  huvudentreprenören och den ursprungliga beställaren.<p><a name="P3S2"></a></p><h4 name="Möjlighet till reglering i avtal"><a name="Möjlighet till reglering i avtal">Möjlighet till reglering i avtal</a></h4><p><a name="P3S3"></a></p><a class="paragraf" name="P4"><b>4 §</b></a>   Ett avtal är ogiltigt i den utsträckning det  inskränker arbetstagarens rättigheter enligt denna lag, om  inte annat följer av 5 §.<p><a name="P4S2"></a></p><a class="paragraf" name="P5"><b>5 §</b></a>   Lagens bestämmelser gäller inte för en uppdragsgivare  eller en huvudentreprenör om uppdragsgivaren är bunden av ett  kollektivavtal som<br />
   1. har slutits eller godkänts av en central  arbetstagarorganisation,<br />
   2. reglerar ansvaret för arbetstagares lönefordringar i  entreprenadkedjor,<br />
   3. innebär ett skydd som för arbetstagaren i det enskilda  fallet är likvärdigt med skyddet enligt lagen, och<br />
   4. är förenligt med Europaparlamentets och rådets direktiv 
2014/67/EU av den 15 maj 2014 om tillämpning av direktiv 
96/71/EG om utstationering av arbetstagare i samband med  tillhandahållande av tjänster och om ändring av förordning 
(EU) nr 1024/2012 om administrativt samarbete genom  informationssystemet för den inre marknaden 
(IMI-förordningen), i den ursprungliga lydelsen.<p><a name="P5S2"></a></p>

Lagens bestämmelser gäller inte heller för en  huvudentreprenör som är bunden av ett sådant  kollektivavtal.<p><a name="P5S3"></a></p><a class="paragraf" name="P6"><b>6 §</b></a>   Bestämmelserna om invändningar, regress och  huvudentreprenörens skyldighet att meddela uppdragsgivaren i 
15-17 §§ gäller inte om något annat följer av avtal, av  praxis som har utbildats mellan parterna eller av handelsbruk  eller någon annan sedvänja som måste anses bindande för  parterna.<p><a name="P6S2"></a></p><h4 name="Uppdragsgivarens ansvar"><a name="Uppdragsgivarens ansvar">Uppdragsgivarens ansvar</a></h4><p><a name="P6S3"></a></p><a class="paragraf" name="P7"><b>7 §</b></a>   En uppdragsgivare, som har underrättats om att den som  är eller har varit anlitad för att genomföra ett  entreprenadavtal inte har betalat lön till en arbetstagare,  ansvarar för lönefordran under de förutsättningar som anges i 
10, 11, 13 och 14 §§.<p><a name="P7S2"></a></p><h4 name="Huvudentreprenörens ansvar"><a name="Huvudentreprenörens ansvar">Huvudentreprenörens ansvar</a></h4><p><a name="P7S3"></a></p><a class="paragraf" name="P8"><b>8 §</b></a>   Huvudentreprenören ansvarar för betalning av  lönefordran under de förutsättningar som anges i 9-14 §§,  om<br />
   1. uppdragsgivaren inte betalar inom fjorton helgfria  vardagar från det att uppdragsgivaren har fått en  underrättelse om lönefordran i enlighet med 11 §, eller<br />
   2. uppdragsgivaren inte kan nås för en underrättelse, trots  att arbetstagaren, eller en arbetstagarorganisation som  arbetstagaren är medlem i, har begärt information av  huvudentreprenören om uppdragsgivaren enligt 18 §.<p><a name="P8S2"></a></p><a class="paragraf" name="P9"><b>9 §</b></a>   För att huvudentreprenören ska bli ansvarig enligt 
8 § 1 krävs att arbetstagaren, eller en arbetstagarorganisation  som arbetstagaren är medlem i, underrättar huvudentreprenören  i enlighet med 11 och 12 §§ om lönefordran inom sex månader  från det att uppdragsgivaren underrättades.<p><a name="P9S2"></a></p><h4 name="När betalningsansvar inträder"><a name="När betalningsansvar inträder">När betalningsansvar inträder</a></h4><p><a name="P9S3"></a></p><a class="paragraf" name="P10"><b>10 §</b></a>   Betalningsansvar inträder sju helgfria vardagar efter  det att den som ansvaret avser har fått en underrättelse i  enlighet med 11 och 12 §§ om lönefordran från arbetstagaren  eller från en arbetstagarorganisation som arbetstagaren är  medlem i.<p><a name="P10S2"></a></p><h4 name="Underrättelsens form och innehåll"><a name="Underrättelsens form och innehåll">Underrättelsens form och innehåll</a></h4><p><a name="P10S3"></a></p><a class="paragraf" name="P11"><b>11 §</b></a>   En underrättelse om en lönefordran ska vara skriftlig  och innehålla följande uppgifter:<br />
   1. arbetstagarens namn,<br />
   2. den obetalda lönefordrans storlek,<br />
   3. respektive lönebelopps förfallodag,<br />
   4. det arbete och den tidsperiod som lönefordran avser,<br />
   5. när krav på betalning har framställts mot arbetsgivaren  eller varför detta inte har skett,<br />
   6. hur betalningen kan göras, och<br />
   7. arbetsgivaren och, om uppgifterna är tillgängliga, dennes  namn och kontaktuppgifter.<p><a name="P11S2"></a></p><a class="paragraf" name="P12"><b>12 §</b></a>   Av en underrättelse till huvudentreprenören ska  dessutom följande framgå:<br />
   1. att uppdragsgivaren har underrättats om lönefordran, eller  varför detta inte har skett, och<br />
   2. uppdragsgivarens namn och kontaktuppgifter, om uppgifterna  är tillgängliga.<p><a name="P12S2"></a></p><h4 name="Vilka lönefordringar ansvaret omfattar"><a name="Vilka lönefordringar ansvaret omfattar">Vilka lönefordringar ansvaret omfattar</a></h4><p><a name="P12S3"></a></p><a class="paragraf" name="P13"><b>13 §</b></a>   Ansvaret omfattar lönefordringar som har förfallit  till betalning och som avser arbetstagarens arbete för  arbetsgivarens räkning i entreprenaden.<p><a name="P13S2"></a></p>

Ansvaret gäller inte lönefordringar som arbetstagaren har  fått ersättning för på annat sätt.<p><a name="P13S3"></a></p><a class="paragraf" name="P14"><b>14 §</b></a>   En uppdragsgivares ansvar omfattar inte  lönefordringar som har förfallit till betalning mer än tre  månader före det att uppdragsgivaren fick en underrättelse  enligt 11 §.<p><a name="P14S2"></a></p>

En huvudentreprenörs ansvar omfattar inte lönefordringar som  har förfallit till betalning mer än tre månader före det att  uppdragsgivaren underrättades i fall enligt 8 § 1 eller före  det att huvudentreprenören underrättades i fall enligt 
8 § 2.<p><a name="P14S3"></a></p><h4 name="Invändningar"><a name="Invändningar">Invändningar</a></h4><p><a name="P14S4"></a></p><a class="paragraf" name="P15"><b>15 §</b></a>   En uppdragsgivare eller en huvudentreprenör får mot  en arbetstagares krav på betalning enligt denna lag  framställa samma invändningar som arbetsgivaren får göra.<p><a name="P15S2"></a></p><h4 name="Regress"><a name="Regress">Regress</a></h4><p><a name="P15S3"></a></p><a class="paragraf" name="P16"><b>16 §</b></a>   Arbetsgivaren ska ersätta en huvudentreprenör eller  en uppdragsgivare som har betalat en lönefordran enligt denna  lag. Motsvarande skyldighet gäller även för en uppdragsgivare  i förhållande till en huvudentreprenör.<p><a name="P16S2"></a></p>

Arbetsgivarens eller uppdragsgivarens ansvar enligt första  stycket omfattar även skatt och avgifter till det allmänna.<p><a name="P16S3"></a></p><h4 name="Huvudentreprenörens skyldighet att meddela uppdragsgivaren"><a name="Huvudentreprenörens skyldighet att meddela uppdragsgivaren">Huvudentreprenörens skyldighet att meddela uppdragsgivaren</a></h4><p><a name="P16S4"></a></p><a class="paragraf" name="P17"><b>17 §</b></a>   En huvudentreprenör som har underrättats om en  lönefordran efter det att uppdragsgivaren inte har betalat  enligt 8 § 1 ska inom sju helgfria vardagar från det att  huvudentreprenören fick underrättelsen överlämna eller sända  ett meddelande till uppdragsgivaren om detta på ett  ändamålsenligt sätt.<p><a name="P17S2"></a></p>

En huvudentreprenör som inte gör detta har inte någon  regressrätt mot uppdragsgivaren.<p><a name="P17S3"></a></p><h4 name="Arbetstagarens rätt till information"><a name="Arbetstagarens rätt till information">Arbetstagarens rätt till information</a></h4><p><a name="P17S4"></a></p><a class="paragraf" name="P18"><b>18 §</b></a>   En arbetsgivare, en uppdragsgivare och en  huvudentreprenör är skyldig att på begäran antingen av en  arbetstagare som inte har fått lön enligt en lönefordran som  har förfallit till betalning eller av en  arbetstagarorganisation som arbetstagaren är medlem i  överlämna eller sända följande information om övriga aktörer  som omfattas av informationsskyldigheten:<br />
   1. namn,<br />
   2. kontaktuppgifter, och<br />
   3. organisationsnummer, personnummer, samordningsnummer eller  motsvarande registreringsnummer, om ett sådant nummer  finns.<br />
Den informationsskyldige ska överlämna eller sända  informationen på ett ändamålsenligt sätt till den som har  begärt den senast fem helgfria vardagar från det att denne  har fått en skriftlig begäran om information.<p><a name="P18S2"></a></p><h4 name="Skadestånd"><a name="Skadestånd">Skadestånd</a></h4><p><a name="P18S3"></a></p><a class="paragraf" name="P19"><b>19 §</b></a>   En arbetsgivare, en uppdragsgivare och en  huvudentreprenör som bryter mot 18 § ska betala skadestånd  till arbetstagaren för den förlust som uppkommer och för den  kränkning som lagbrottet innebär.<p><a name="P19S2"></a></p>

Om det är skäligt får skadeståndet sättas ned eller helt  falla bort.<p><a name="P19S3"></a></p><h4 name="Rättegång"><a name="Rättegång">Rättegång</a></h4><p><a name="P19S4"></a></p><a class="paragraf" name="P20"><b>20 §</b></a>   Mål mellan en arbetstagare på den ena sidan och en  arbetsgivare, en uppdragsgivare eller en huvudentreprenör på  den andra sidan om tillämpningen av denna lag ska handläggas  enligt lagen (1974:371) om rättegången i arbetstvister.<p><a name="P20S2"></a></p>

I sådana mål ska uppdragsgivaren och huvudentreprenören anses  som arbetsgivare. Arbetstagaren ska anses som arbetstagare  hos uppdragsgivaren eller huvudentreprenören. Detta gäller  också när reglerna om tvisteförhandling i lagen (1976:580) om  medbestämmande i arbetslivet tillämpas.<p><a name="P20S3"></a></p>

Ett mål som avses i första stycket får tas upp av svensk  domstol även när det rör en utstationerad arbetstagares krav.  En utstationerad arbetstagares talan vid tingsrätt får föras  vid tingsrätten i ort där arbetstagaren är eller har varit  utstationerad.<p><a name="P20S4"></a></p><a class="paragraf" name="P21"><b>21 §</b></a>   I mål som avses i 20 § första stycket tillämpas 64 §  första stycket, 65 och 66 §§ lagen (1976:580) om  medbestämmande i arbetslivet när det gäller den tid inom  vilken förhandling ska begäras eller talan väckas. Om någon  förhandling inte begärs eller talan inte väcks inom den  föreskrivna tiden, är rätten till förhandling respektive  talan förlorad.<p><a name="P21S2"></a></p><br /><h3 name="overgang"><a name="overgang">Övergångsbestämmelser</a></h3>
2018:1472<br />
   1. Denna lag träder i kraft den 1 januari 2019.<br />
   2. Bestämmelserna i denna lag tillämpas inte på fordringar  till följd av entreprenadavtal som den ursprungliga  beställaren av entreprenaden har ingått före  ikraftträdandet.
</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>