<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Regeringens beslut (2018:1579) om fastställelse av ändring i stadgarna för Sveriges advokatsamfund - SFS sfs-2018-1579</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Regeringens beslut (2018:1579) om fastställelse av ändring i stadgarna för Sveriges advokatsamfund</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2018:1579</span> •
                <span><strong>Utfärdad:</strong> 2018-09-27</span>
            </div>
        </header>

        <main class="law-content">
            <h2>Regeringens beslut (2018:1579) om fastställelse av ändring i stadgarna för Sveriges advokatsamfund</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:1579<br />

<b>Departement/myndighet</b>:   
Justitiedepartementet DÅ <br />  

<b>Utfärdad</b>:   
2018-09-27 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2018:1579">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:1579">Fulltext (Regeringskansliet)</a> 


<br />

<hr />



<div><p><a name="S1"></a></p>

Regeringen fastställer att 2, 22, 24, 25 och 56 §§ och  rubriken närmast före 25 § i stadgarna för Sveriges  advokatsamfund får följande lydelse.<p><a name="S2"></a></p><a class="paragraf" name="P2"><b>2 §</b></a>   Ledamöternas rätt att delta i hanteringen av  samfundets gemensamma angelägenheter utövas genom  fullmäktige, som är valda av ledamöterna och som kallas  Sveriges advokatsamfunds fullmäktige. Årligen hålls ett  ordinarie fullmäktigemöte. <p><a name="P2S2"></a></p>

Fullmäktige väljer styrelse för samfundet och ledamöter av en  nämnd. Styrelsen kallas Sveriges advokatsamfunds styrelse och  nämnden kallas Sveriges advokatsamfunds disciplinnämnd. <p><a name="P2S3"></a></p>

Samfundet är indelat i avdelningar, var och en med sin  styrelse. Ledamöternas rätt att delta i hanteringen av en  avdelnings särskilda angelägenheter utövas på ett  avdelningsmöte. <p><a name="P2S4"></a></p><a class="paragraf" name="P22"><b>22 §</b></a>   Ordinarie fullmäktigemöte ska<br />
   1. behandla styrelsens förvaltningsberättelse och  revisorernas berättelse samt besluta om ansvarsfrihet för  styrelse, och, om ansvarsfrihet vägrats, besluta om åtgärd  med anledning därav,<br />
   2. behandla styrelsens för Sveriges advokatsamfunds  understödsfond förvaltningsberättelse och revisorernas  berättelse samt besluta om ansvarsfrihet för  understödsfondens styrelse och, om ansvarsfrihet vägrats,  besluta om åtgärd med anledning därav,<br />
   3. välja samfundets styrelse och samfundets disciplinnämnd,<br />
   4. välja revisorer och revisorssuppleanter,<br />
   5. besluta om avgifter till samfundet och till  understödsfonden,<br />
   6. besluta om serviceersättning till Sveriges Advokaters  Serviceaktiebolag, efter förslag av bolaget,<br />
   7. besluta om skriftlig instruktion för valberedningen,  samt<br />
   8. behandla ärende, som styrelsen hänskjutit till mötet  eller som ledamot av samfundet före den 15 april skriftligen  hos styrelsen föreslagit till behandling.<p><a name="P22S2"></a></p><a class="paragraf" name="P24"><b>24 §</b></a>   Fullmäktigemöte hålls i Stockholm, om styrelsen inte  bestämmer något annat.<p><a name="P24S2"></a></p>

Varje ledamot av samfundet har rätt att närvara vid  fullmäktigemöte. Rätt att delta i diskussionen samt avge röst  har dock endast tjänstgörande ledamöter av fullmäktige.<p><a name="P24S3"></a></p>

Förhandlingarna vid fullmäktigemöte öppnas av styrelsens  ordförande eller vid förfall för denne av vice ordföranden,  varefter fullmäktige väljer ordförande vid mötet. Styrelsens  ordförande och vice ordföranden är inte valbara till  ordförande.<p><a name="P24S4"></a></p>

För beslutsförhet fordras att minst fyrtio ledamöter av  fullmäktige eller suppleanter för dem är närvarande vid  mötet.<p><a name="P24S5"></a></p>

Omröstning på fullmäktigemöte sker öppet utom vid val, då en  sluten omröstning ska äga rum, om flera namn än valet avser  föreslås. Vid en sådan sluten omröstning får varje röstande  ange det antal namn omröstningen avser på en röstsedel. En  röst får endast avges på namn som föreslagits före  omröstningen. En röstsedel, som upptar flera namn än valet  avser är ogiltig. Om röstsedeln innehåller namn som inte  föreslagits före omröstningen, ska sådant namn anses som  obefintligt. Om omröstningen avser val av ordförande eller  vice ordförande i styrelsen eller disciplinnämnden, är den  vald som erhåller mer än hälften av de avgivna rösterna. Om  inte någon får en sådan majoritet, sker en ny omröstning. Om  inte någon heller då får mer än hälften av de avgivna  rösterna, hålls en tredje omröstning mellan de två som vid  andra omröstningen erhöll de flesta rösterna. Den som då  erhåller de flesta rösterna är vald. I händelse av lika antal  röster vid andra eller tredje omröstningen skiljer lotten.  Vid andra val än val av ordförande eller vice ordförande i  styrelsen eller disciplinnämnden är de som vid omröstningen  erhållit flest antal röster valda. Om två eller flera  erhåller lika många röster sker en ny omröstning mellan dem.  Om de får lika många röster vid denna omröstning skiljer  lotten.<p><a name="P24S6"></a></p>

Beslut fattas, i de fall dessa stadgar inte anger något  annat, med enkel röstövervikt. Om antalet röster är lika  gäller i andra ärenden än vid val den mening som ordföranden  vid mötet biträder.<p><a name="P24S7"></a></p>

En fullmäktig får inte delta i beslut om ansvarsfrihet för  förvaltning, som denne är ansvarig för, och inte heller delta  i val av revisor för granskning av sådan förvaltning.<p><a name="P24S8"></a></p>

Fullmäktiges protokoll justeras av ordföranden vid mötet och  två fullmäktige.<p><a name="P24S9"></a></p>

Fullmäktiges ledamöter har inte rätt till någon annan  ersättning än för sina reseutgifter enligt grunder som är  fastställda av fullmäktige.<p><a name="P24S10"></a></p>

Samfundets ledamöter ska informeras om de beslut som  fullmäktige fattat.<p><a name="P24S11"></a></p><h4 name="Om valberedning"><a name="Om valberedning">Om valberedning</a></h4><p><a name="P24S12"></a></p><a class="paragraf" name="P25"><b>25 §</b></a>   För att förbereda val av ledamöter till styrelse och  disciplinnämnd ska en valberedning väljas.<p><a name="P25S2"></a></p>

Varje avdelning utser vid sitt årsmöte en ledamot till  valberedningen samt en ersättare för denne.  Stockholmsavdelningens representant i valberedningen ska vara  sammankallande och ordförande.<p><a name="P25S3"></a></p>

För valberedningen ska det finnas en skriftlig instruktion  som beslutas av fullmäktige.<p><a name="P25S4"></a></p><a class="paragraf" name="P56"><b>56 §</b></a>   I fråga om jäv för Konsumenttvistnämndens ledamöter  och suppleanter gäller förvaltningslagen (2017:900) i  tillämpliga delar.<p><a name="P56S2"></a></p>

Det som nu har fastställts ska gälla från och med den 1  november 2018.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>