<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2018:1942) om polisens behandling av personuppgifter inom brottsdatalagens område - SFS sfs-2018-1942</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2018:1942) om polisens behandling av personuppgifter inom brottsdatalagens område</h1>
            <div class="meta-info">
                <span><strong>SFS:</strong> 2018:1942</span> •
                <span><strong>Utfärdad:</strong> 2018-11-22</span>
            </div>
        </header>

        <main class="law-content">
            <h2>Förordning (2018:1942) om polisens behandling av personuppgifter inom brottsdatalagens område</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:1942<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
2018-11-22 <br />  


<b>Ändrad</b>:   
t.o.m. SFS 2025:168<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2018:1942">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:1942">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   I denna förordning finns kompletterande föreskrifter  till lagen (2018:1693) om polisens behandling av  personuppgifter inom brottsdatalagens område.<p><a name="P1S2"></a></p><h4 name="Tillgången till personuppgifter"><a name="Tillgången till personuppgifter">Tillgången till personuppgifter</a></h4><p><a name="P1S3"></a></p><a class="paragraf" name="P2"><b>2 §</b></a>   Endast tjänstemän vid den finansunderrättelseenhet vid  Polismyndigheten som anges i 32 § förordningen (2022:1718)  med instruktion för Polismyndigheten får ha tillgång till  uppgifter i penningtvättsregister som förs med stöd av 5 kap. 
18 § lagen (2018:1693) om polisens behandling av  personuppgifter inom brottsdatalagens område.<p><a name="P2S2"></a></p>

Endast tjänstemän som fullgör arbetsuppgifter vid den  nationella funktion för internationella uppgifter vid  Polismyndigheten som anges i 31 § förordningen med instruktion  för Polismyndigheten får ha tillgång till uppgifter i det  internationella registret som förs med stöd av 5 kap. 21 §  lagen om polisens behandling av personuppgifter inom  brottsdatalagens område.<p><a name="P2S3"></a></p>

Polismyndigheten ska löpande föra en förteckning över de  tjänstemän vid myndigheten som behandlar uppgifter enligt  första och andra styckena. Förordning (2022:1724).<p><a name="P2S4"></a></p><h4 name="Sökning"><a name="Sökning">Sökning</a></h4><p><a name="P2S5"></a></p><a class="paragraf" name="P3"><b>3 §</b></a>   Vid sökning enligt 3 kap. 5 § lagen (2018:1693) om  polisens behandling av personuppgifter inom brottsdatalagens  område får uppgifter som visar att den sökta personen  tidigare har varit misstänkt för ett visst brott inte tas  fram om en domstol, genom ett avgörande som har fått laga  kraft, <br />
   1. har ogillat åtalet, <br />
   2. meddelat frikännande dom, eller<br />
   3. avskrivit målet sedan åtalet lagts ner.<p><a name="P3S2"></a></p><a class="paragraf" name="P4"><b>4 §</b></a>   Polismyndigheten och Ekobrottsmyndigheten ska löpande  föra en förteckning över de tjänstemän vid respektive  myndighet som avses i 3 kap. 6 § andra stycket lagen 
(2018:1693) om polisens behandling av personuppgifter inom  brottsdatalagens område.<p><a name="P4S2"></a></p><a class="paragraf" name="P4a"><b>4 a §</b></a>   En automatiserad ansikts- eller fingeravtrycksjämförelse  enligt 6 a kap. 1 § lagen (2018:1693) om polisens behandling  av personuppgifter inom brottsdatalagens område ska  efterföljas av en manuell forensisk analys innan resultatet  redovisas. Förordning (2025:150).<p><a name="P4aS2"></a></p><h4 name="Uppgifter i biometriregistren"><a name="Uppgifter i biometriregistren">Uppgifter i biometriregistren</a></h4><p><a name="P4aS3"></a></p><a class="paragraf" name="P4b"><b>4 b §</b></a>   Biometriregistren får utöver vad som följer av 5 kap. 
2 § lagen (2018:1693) om polisens behandling av  personuppgifter inom brottsdatalagens område innehålla  uppgifter om ärendenummer, andra referensuppgifter och  brottskod. Biometriregistren över misstänkta och dömda får  även innehålla uppgifter om den registrerades namn,  personnummer, samordningsnummer eller liknande  identitetsuppgifter. Förordning (2025:150).<p><a name="P4bS2"></a></p><h4 name="Utlämnande av personuppgifter"><a name="Utlämnande av personuppgifter">Utlämnande av personuppgifter</a></h4><p><a name="P4bS3"></a></p><a class="paragraf" name="P5"><b>5 §</b></a>   Om en uppgift i en förundersökning kan antas ha  betydelse för en konkursutredning, har konkursförvaltaren  rätt att ta del av uppgiften.<p><a name="P5S2"></a></p><a class="paragraf" name="P6"><b>6 §</b></a>   Personuppgifter som behandlas enligt 2 kap. 1 § lagen 
(2018:1693) om polisens behandling av personuppgifter inom  brottsdatalagens område får lämnas ut till en utländsk  myndighet som ansvarar för bekämpning av penningtvätt eller  finansiering av särskilt allvarlig brottslighet, om  utlämnandet är förenligt med svenska intressen och  uppgifterna behövs för att den utländska myndigheten ska  kunna förebygga, förhindra, upptäcka, utreda eller lagföra  brott.<p><a name="P6S2"></a></p><a class="paragraf" name="P7"><b>7 §</b></a>   Polismyndigheten och Ekobrottsmyndigheten får ställa  villkor i fråga om behörighet och säkerhet för att  myndigheten ska medge direktåtkomst enligt 3 kap. 7 § lagen 
(2018:1693) om polisens behandling av personuppgifter inom  brottsdatalagens område. <p><a name="P7S2"></a></p>

Direktåtkomst får inte medges innan Polismyndigheten eller  Ekobrottsmyndigheten har försäkrat sig om att den mottagande  myndigheten uppfyller kraven på behörighet och säkerhet.<p><a name="P7S3"></a></p><a class="paragraf" name="P8"><b>8 §</b></a>   Säkerhetspolisens, Ekobrottsmyndighetens,  Åklagarmyndighetens, Tullverkets och Kustbevakningens  direktåtkomst till uppgifter i biometriregister enligt 5 kap. 
16 § lagen (2018:1693) om polisens behandling av  personuppgifter inom brottsdatalagens område ska när det  gäller dna-profiler och fingeravtryck begränsas till uppgifter  om huruvida någon förekommer i registren.<br />
Förordning (2025:150). <p><a name="P8S2"></a></p><a class="paragraf" name="P8a"><b>8 a §</b></a>   Skatteverkets direktåtkomst till uppgifter i  biometriregister enligt 5 kap. 16 § lagen (2018:1693) om  polisens behandling av personuppgifter inom brottsdatalagens  område ska begränsas till fingeravtryck, fotografier och  signalement. När det gäller fingeravtryck ska åtkomsten  begränsas till uppgifter om huruvida någon förekommer i  registren. Förordning (2025:150).<p><a name="P8aS2"></a></p><a class="paragraf" name="P9"><b>9 §</b></a>   Kriminalvårdens direktåtkomst till uppgifter i  biometriregister enligt 5 kap. 16 § lagen (2018:1693) om  polisens behandling av personuppgifter inom brottsdatalagens  område ska begränsas till dna-profiler, fingeravtryck och  fotografier. När det gäller dna-profiler och fingeravtryck ska  åtkomsten begränsas till uppgifter om huruvida någon  förekommer i registren. Förordning (2025:150). <p><a name="P9S2"></a></p><a class="paragraf" name="P10"><b>10 §</b></a>   När Polismyndigheten med stöd av 24 c § förordningen 
(1999:1134) om belastningsregister överför uppgifter om en dom  till den eller de medlemsstater inom Europeiska unionen där  den dömde är medborgare, ska tillgängliga uppgifter om  fingeravtryck, ansiktsbild, alias eller pseudonym bifogas.<p><a name="P10S2"></a></p>

Om uppgifter som avses i första stycket ändras eller gallras,  ska den eller de stater som tagit emot uppgifterna underrättas  om detta. Förordning (2022:774).<p><a name="P10S3"></a></p><a class="paragraf" name="P11"><b>11 §</b></a>   När Polismyndigheten med stöd av 24 d § förordningen 
(1999:1134) om belastningsregister på begäran lämnar ut  uppgifter ur registret till en annan medlemsstat inom  Europeiska unionen, ska även tillgängliga uppgifter om  fingeravtryck, ansiktsbild, alias eller pseudonym bifogas.<br />
Förordning (2022:774).<p><a name="P11S2"></a></p><h4 name="Längsta tid som personuppgifter får behandlas"><a name="Längsta tid som personuppgifter får behandlas">Längsta tid som personuppgifter får behandlas</a></h4><p><a name="P11S3"></a></p><h4 name="Digital arkivering"><a name="Digital arkivering">Digital arkivering</a></h4><p><a name="P11S4"></a></p><a class="paragraf" name="P12"><b>12 §</b></a>   När uppgifter och handlingar arkiveras digitalt ska  de avskiljas så att de inte kan behandlas för att utföra en  uppgift som anges i 2 kap. 1 § lagen (2018:1693) om polisens  behandling av personuppgifter inom brottsdatalagens område.  Åtkomsten till arkiverade uppgifter och handlingar ska  begränsas till särskilt angivna tjänstemän.<p><a name="P12S2"></a></p><h4 name="Fortsatt behandling av vissa personuppgifter"><a name="Fortsatt behandling av vissa personuppgifter">Fortsatt behandling av vissa personuppgifter</a></h4><p><a name="P12S3"></a></p><a class="paragraf" name="P13"><b>13 §</b></a>   I 14-19 §§ föreskrivs att vissa kategorier av  personuppgifter i brottsanmälningar och avslutade  förundersökningar får behandlas för ändamål som omfattas av  tillämpningsområdet för lagen (2018:1693) om polisens  behandling av personuppgifter inom brottsdatalagens område,  trots att den tid som anges i 4 kap. 3 och 4 §§ samma lag har  löpt ut. Detsamma gäller personuppgifter i andra utredningar  som handläggs enligt 23 kap. rättegångsbalken.<p><a name="P13S2"></a></p>

När personuppgifter får behandlas enligt 14-19 §§ får  dessutom följande uppgifter behandlas:<br />
   1. ärendenummer eller liknande referensuppgifter,<br />
   2. brottskoder, och<br />
   3. uppgifter om omständigheterna kring brottet.<p><a name="P13S3"></a></p><a class="paragraf" name="P14"><b>14 §</b></a>   Uppgifter om den dömde i en förundersökning som har  lett till fällande dom får behandlas trots att den tid som  anges i 4 kap. 4 § första stycket lagen (2018:1693) om  polisens behandling av personuppgifter inom brottsdatalagens  område har löpt ut, om behandlingen av särskilda skäl är  nödvändig för att finna samband mellan olika brott eller  mellan tänkbara gärningsmän.<p><a name="P14S2"></a></p>

Behandlingen ska dock upphöra senast i samband med att  uppgifterna om den dömde tas bort ur belastningsregistret  enligt lagen (1998:620) om belastningsregister.<p><a name="P14S3"></a></p><a class="paragraf" name="P15"><b>15 §</b></a>   Uppgifter om en person som har varit misstänkt i en  förundersökning som har lagts ner eller avslutats på annat  sätt än genom åtal, får i ett enskilt fall behandlas om det är  nödvändigt för att kunna lagföra personen trots att den tid  som anges i 4 kap. 4 § andra stycket lagen (2018:1693) om  polisens behandling av personuppgifter inom brottsdatalagens  område har löpt ut.<p><a name="P15S2"></a></p>

Behandlingen ska dock upphöra senast då åtal inte längre får  väckas för brottet eller, i fall som avses i 35 kap. 10 §  första stycket brottsbalken, senast sjuttio år från den dag då  brottet begicks. Förordning (2025:168).<p><a name="P15S3"></a></p><a class="paragraf" name="P16"><b>16 §</b></a>   Uppgifter om personer som har dömts för, eller som  har varit misstänkta för, brott där det finns en betydande  risk för återfall i samma eller likartad brottslighet, får  behandlas trots att den tid som anges i 4 kap. 3 och 4 §§  lagen (2018:1693) om polisens behandling av personuppgifter  inom brottsdatalagens område har löpt ut, om behandlingen av  särskilda skäl är nödvändig för att förebygga, förhindra  eller upptäcka brott för vilket det är föreskrivet fängelse i  fyra år eller mer.<p><a name="P16S2"></a></p>

I fråga om brott som har lett till fällande dom ska dock  behandlingen upphöra senast i samband med att uppgifterna tas  bort ur belastningsregistret enligt lagen (1998:620) om  belastningsregister och i övriga fall senast femton år efter  det att förundersökningen lades ner eller avslutades på annat  sätt.<p><a name="P16S3"></a></p><a class="paragraf" name="P17"><b>17 §</b></a>   Om uppgifter om egendom som har varit föremål för  brott finns i en förundersökning eller i en brottsanmälan,  får uppgifterna behandlas trots att den tid som anges i 4  kap. 3 och 4 §§ lagen (2018:1693) om polisens behandling av  personuppgifter inom brottsdatalagens område har löpt ut, om  behandlingen av särskilda skäl är nödvändig för att kunna  återställa egendomen till rätt ägare eller för att kunna  spåra föremålets användning vid något annat brott eller  brottslig verksamhet.<p><a name="P17S2"></a></p>

Behandlingen av personuppgifter som avser sådan egendom ska  dock upphöra när den inte längre är nödvändig för något av de  ändamål som anges i första stycket.<p><a name="P17S3"></a></p><a class="paragraf" name="P18"><b>18 §</b></a>   Uppgifter om att en person varit eftersökt som  försvunnen får inte behandlas för ändamålet att återfinna  personen längre än tre månader efter det att personen har  anträffats.<p><a name="P18S2"></a></p><a class="paragraf" name="P19"><b>19 §</b></a>   Skildringar av barn i det digitala  referensbiblioteket över barnpornografiska framställningar  får behandlas efter utgången av den tid som anges i 4 kap. 
3 och 4 §§ lagen (2018:1693) om polisens behandling av  personuppgifter inom brottsdatalagens område, om behandlingen  är nödvändig för att förebygga, förhindra eller upptäcka  brott mot barn enligt 4 kap. 1 a §, 6 kap. eller 16 kap. 
10 a § brottsbalken.<p><a name="P19S2"></a></p>

Behandlingen ska dock upphöra senast fyrtio år efter det att  skildringarna infördes i referensbiblioteket.<p><a name="P19S3"></a></p><h4 name="Rätt att meddela föreskrifter"><a name="Rätt att meddela föreskrifter">Rätt att meddela föreskrifter</a></h4><p><a name="P19S4"></a></p><a class="paragraf" name="P20"><b>20 §</b></a>   Riksarkivet får, efter att ha gett berörd myndighet  tillfälle att yttra sig, meddela föreskrifter om att  personuppgifter som avses i 4 kap. 2 och  
7-11 a §§ och 5 kap. 10-14, 20, 22 och 26 §§ lagen (2018:1693)  om polisens behandling av personuppgifter inom  brottsdatalagens område får behandlas under längre tid för  arkivändamål av allmänt intresse och vetenskapliga,  statistiska eller historiska ändamål. <p><a name="P20S2"></a></p>

Av 5 kap. 27 § lagen om polisens behandling av personuppgifter  inom brottsdatalagens område framgår att föreskrifterna inte  får avse uppgifter om dna-profiler. Förordning (2025:150).<p><a name="P20S3"></a></p><a class="paragraf" name="P21"><b>21 §</b></a>   Polismyndigheten får, efter att ha gett Riksarkivet  tillfälle att yttra sig, meddela närmare föreskrifter om  digital arkivering.<p><a name="P21S2"></a></p>

Polismyndigheten får även, efter att ha gett berörd myndighet  tillfälle att yttra sig, meddela föreskrifter om  verkställigheten av lagen (2018:1693) om polisens behandling  av personuppgifter inom brottsdatalagens område och denna  förordning.<p><a name="P21S3"></a></p><a class="paragraf" name="P22"><b>22 §</b></a>   Innan Polismyndigheten meddelar föreskrifter med stöd av  denna förordning, ska Integritetsskyddsmyndigheten ges  tillfälle att yttra sig i frågor som berör särskilda risker  för intrång i den personliga integriteten.<br />
Förordning (2020:1150).<p><a name="P22S2"></a></p><br /><h3 name="overgang"><a name="overgang">Övergångsbestämmelser</a></h3>
2018:1942<br />
   1. Denna förordning träder i kraft den 1 januari 2019.<br />
   2. Genom förordningen upphävs polisdataförordningen 
(2010:1155).<br />
   3. Har upphävts genom förordning (2019:1240).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>