<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2018:213) om bidrag för skredsäkring vid Göta älv - SFS sfs-2018-213</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2018:213) om bidrag för skredsäkring vid Göta älv</h1>
            <div class="meta-info">
                <span><strong>SFS:</strong> 2018:213</span> •
                <span><strong>Utfärdad:</strong> 2018-04-12</span>
            </div>
        </header>

        <main class="law-content">
            <h2>Förordning (2018:213) om bidrag för skredsäkring vid Göta älv</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:213<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2018-04-12 <br />  


<b>Ändrad</b>:   
t.o.m. SFS 2022:1599<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2018:213">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:213">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Statens geotekniska institut får ge bidrag till kommuner  enligt denna förordning för klimatinvesteringsåtgärder som  bidrar till att förbättra stabilitetsförhållandena längs Göta  älvdalen. Bidrag ges om det finns medel.  Förordning (2022:1599).<p><a name="P1S2"></a></p><a class="paragraf" name="P2"><b>2 §</b></a>   Förordningen är meddelad med stöd av <br />
   - 8 kap. 11 § regeringsformen i fråga om 22 §, och <br />
   - 8 kap. 7 § regeringsformen i fråga om övriga bestämmelser.<p><a name="P2S2"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P2S3"></a></p><a class="paragraf" name="P3"><b>3 §</b></a>   I denna förordning avses med<br />
   - Göta älvdalen: området i direkt anslutning till Göta älvs  älvfåra och de områden i älvfårans närhet, inklusive biflöden,  där ett skred kan påverka älvens flöde,<br />
   - skredrisk: en kombination av sannolikheten för ras eller  skred och deras konsekvenser, och<br />
   - stabilitetsförbättrande åtgärder: åtgärder som minskar  skredrisken. Förordning (2022:1599).<p><a name="P3S2"></a></p><h4 name="Syfte"><a name="Syfte">Syfte</a></h4><p><a name="P3S3"></a></p><a class="paragraf" name="P3a"><b>3 a §</b></a>   Syftet med bidrag enligt denna förordning är att värna  människors liv och hälsa samt hindra skador på egendom och  miljö. Detta ska ske genom stöd till stabilitetsförbättrande  åtgärder som anpassar området längs Göta älvdalen till de  effekter som följer av ett förändrat klimat och som bidrar  till miljökvalitetsmålet God bebyggd miljö eller något annat  miljökvalitetsmål. Förordning (2022:1599).<p><a name="P3aS2"></a></p><h4 name="Förutsättningar för bidrag"><a name="Förutsättningar för bidrag">Förutsättningar för bidrag</a></h4><p><a name="P3aS3"></a></p><a class="paragraf" name="P4"><b>4 §</b></a>   Bidrag enligt denna förordning ska avse genomförande av  stabilitetsförbättrande åtgärder i områden längs Göta älvdalen  med skredrisk. Bidraget får även ges för den planering som  behövs för åtgärderna. Förordning (2022:1599).<p><a name="P4S2"></a></p><a class="paragraf" name="P5"><b>5 §</b></a>   Ett bidrag får ges till en kommun eller flera kommuner  gemensamt.<p><a name="P5S2"></a></p><a class="paragraf" name="P6"><b>6 §</b></a>   Bidrag får ges endast för åtgärder som slutförs inom  tre år från åtgärdernas påbörjande eller, om det finns  särskilda skäl, den längre tid som Statens geotekniska  institut bestämmer.<p><a name="P6S2"></a></p><h4 name="Bidragsnivå"><a name="Bidragsnivå">Bidragsnivå</a></h4><p><a name="P6S3"></a></p><a class="paragraf" name="P7"><b>7 §</b></a>   Ett bidrag får ges för hela eller delar av kommunens eller  kommunernas kostnader enligt 4 §.<p><a name="P7S2"></a></p>

Bidraget får kombineras med andra former av offentligt stöd  under förutsättning att de sammanlagda stöden inte överskrider  kostnaderna enligt 4 §. Förordning (2020:1002).<p><a name="P7S3"></a></p><h4 name="Ansökan om bidrag"><a name="Ansökan om bidrag">Ansökan om bidrag</a></h4><p><a name="P7S4"></a></p><a class="paragraf" name="P8"><b>8 §</b></a>   En ansökan om bidrag ska lämnas in till Statens  geotekniska institut vid de tidpunkter och på det sätt som  Statens geotekniska institut bestämmer.<p><a name="P8S2"></a></p><a class="paragraf" name="P9"><b>9 §</b></a>   En ansökan om bidrag ska innehålla följande  uppgifter:<br />
   1. vilken eller vilka kommuner som ansöker,<br />
   2. kontaktperson för den eller de sökande kommunerna,<br />
   3. en beskrivning av åtgärderna inklusive planerad start- och  sluttidpunkt, och en analys av hur åtgärderna uppfyller  syftet med bidraget,<br />
   4. kostnader för att genomföra åtgärderna och hur stor andel  av kostnaderna som bidraget söks för,<br />
   5. om annan finansiering har sökts eller beviljats för att  genomföra åtgärderna, och<br />
   6. övriga upplysningar som Statens geotekniska institut  behöver för att pröva ansökan.<p><a name="P9S2"></a></p><h4 name="Statens geotekniska instituts prövning"><a name="Statens geotekniska instituts prövning">Statens geotekniska instituts prövning</a></h4><p><a name="P9S3"></a></p><a class="paragraf" name="P10"><b>10 §</b></a>   Frågor om bidrag prövas av Statens geotekniska  institut.<p><a name="P10S2"></a></p><a class="paragraf" name="P11"><b>11 §</b></a>   Statens geotekniska institut ska besluta om antalet  prövningstillfällen per år och publicera uppgifter om  prövningstillfällena på sin webbplats.<p><a name="P11S2"></a></p><a class="paragraf" name="P12"><b>12 §</b></a>   Statens geotekniska institut ska prioritera den eller  de åtgärder som vid varje prövningstillfälle bedöms ha bäst  förutsättningar att på ett varaktigt sätt uppfylla syftet med  stödet.<p><a name="P12S2"></a></p><a class="paragraf" name="P13"><b>13 §</b></a>   Statens geotekniska institut ska innan en fråga om  bidrag avgörs inhämta ett yttrande från Delegationen för Göta  älv som inrättats enligt 11 a-11 c §§ förordningen (2009:945)  med instruktion för Statens geotekniska institut.<p><a name="P13S2"></a></p><a class="paragraf" name="P14"><b>14 §</b></a>   Om Statens geotekniska institut beslutar att ge  bidrag, ska beslutet ange<br />
   1. vilka åtgärder bidraget ges för och var åtgärderna ska  utföras,<br />
   2. bidragsnivån och det högsta belopp som får betalas ut,<br />
   3. tidpunkt när åtgärderna ska vara inledda och slutförda,<br />
   4. hur redovisning, rapportering och uppföljning ska ske,  och<br />
   5. övriga villkor som behövs för att tillgodose bidragets  syfte.<p><a name="P14S2"></a></p><h4 name="Årlig redovisning av åtgärdernas utförande"><a name="Årlig redovisning av åtgärdernas utförande">Årlig redovisning av åtgärdernas utförande</a></h4><p><a name="P14S3"></a></p><a class="paragraf" name="P15"><b>15 §</b></a>   Den eller de kommuner som har fått ett bidrag ska  årligen redovisa till Statens geotekniska institut hur  genomförandet av de åtgärder som bidraget avser fortskrider.<p><a name="P15S2"></a></p><h4 name="Slutrapport"><a name="Slutrapport">Slutrapport</a></h4><p><a name="P15S3"></a></p><a class="paragraf" name="P16"><b>16 §</b></a>   Den eller de kommuner som har fått ett bidrag ska  efter att åtgärderna har genomförts lämna in en slutrapport  till Statens geotekniska institut. Rapporten ska lämnas  senast sex månader efter att åtgärderna har slutförts, om  inte Statens geotekniska institut beslutar annat.<p><a name="P16S2"></a></p><a class="paragraf" name="P17"><b>17 §</b></a>   Slutrapporten ska innehålla<br />
   1. en ekonomisk slutredovisning av hur bidraget använts,<br />
   2. en redovisning av genomförda åtgärder, och<br />
   3. handlingar som visar den utförda åtgärden.<p><a name="P17S2"></a></p><h4 name="Utbetalning av bidrag"><a name="Utbetalning av bidrag">Utbetalning av bidrag</a></h4><p><a name="P17S3"></a></p><a class="paragraf" name="P18"><b>18 §</b></a>   Högst 75 procent av ett bidrag får betalas ut i  förskott innan åtgärderna har slutredovisats. Resterande del  av bidraget betalas ut efter det att slutrapporten har  lämnats till och godkänts av Statens geotekniska institut.<p><a name="P18S2"></a></p><a class="paragraf" name="P19"><b>19 §</b></a>   Statens geotekniska institut ska besluta att ett  bidrag helt eller delvis inte ska betalas ut, om<br />
   1. mottagaren genom att lämna oriktiga uppgifter eller på  något annat sätt har förorsakat att bidraget har getts på  felaktig grund eller med för högt belopp,<br />
   2. bidraget av något annat skäl har getts på felaktig grund  eller med för högt belopp och mottagaren borde ha insett  detta,<br />
   3. mottagaren inte har lämnat en slutrapport, eller<br />
   4. villkoren i beslutet om bidrag inte har följts.<p><a name="P19S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P19S3"></a></p><a class="paragraf" name="P20"><b>20 §</b></a>   Statens geotekniska institut får besluta att  bidragsmottagaren helt eller delvis ska betala tillbaka  bidraget, om<br />
   1. det finns grund för det enligt 19 §, eller<br />
   2. bidraget inte har använts.<p><a name="P20S2"></a></p>

På belopp som ska återbetalas enligt första stycket 1 ska  ränta betalas enligt räntelagen (1975:635).<p><a name="P20S3"></a></p><h4 name="Uppföljning"><a name="Uppföljning">Uppföljning</a></h4><p><a name="P20S4"></a></p><a class="paragraf" name="P21"><b>21 §</b></a>   Statens geotekniska institut ska<br />
   1. följa upp att syftet med ett bidrag tillgodoses, och<br />
   2. varje år i samband med sin årsredovisning till regeringen  rapportera hur bidraget använts och vilka resultat som  uppnåtts.<p><a name="P21S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P21S3"></a></p><a class="paragraf" name="P22"><b>22 §</b></a>   Statens geotekniska institut får meddela<br />
   1. föreskrifter om de ytterligare uppgifter som ska lämnas i  ansökan om bidrag, i samband med den årliga redovisningen och  i slutrapporten,<br />
   2. föreskrifter om uppgifter som bidragsmottagare ska lämna  för den uppföljning och utvärdering som avses i 21 §, och<br />
   3. de övriga föreskrifter som behövs för verkställigheten av  denna förordning.<p><a name="P22S2"></a></p><h4 name="Överklagande"><a name="Överklagande">Överklagande</a></h4><p><a name="P22S3"></a></p><a class="paragraf" name="P23"><b>23 §</b></a>   Beslut enligt denna förordning får inte överklagas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>