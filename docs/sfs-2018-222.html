<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2018:222) om bostadsanpassningsbidrag - SFS sfs-2018-222</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2018:222) om bostadsanpassningsbidrag</h1>
            <div class="meta-info">
                <span><strong>SFS:</strong> 2018:222</span> •
                <span><strong>Utfärdad:</strong> 2018-04-19</span>
            </div>
        </header>

        <main class="law-content">
            <h2>Lag (2018:222) om bostadsanpassningsbidrag</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:222<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2018-04-19 <br />  


<b>Ändrad</b>:   
t.o.m. SFS 2025:453<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2018:222">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:222">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag har till syfte att genom bidrag till  anpassning av bostäder ge personer med funktionsnedsättning  möjlighet till ett självständigt liv i eget boende. <p><a name="P1S2"></a></p><a class="paragraf" name="P2"><b>2 §</b></a>   Kommunerna ansvarar för bidrag enligt denna lag. <p><a name="P2S2"></a></p><h4 name="Bostadsanpassningsbidrag"><a name="Bostadsanpassningsbidrag">Bostadsanpassningsbidrag</a></h4><p><a name="P2S3"></a></p><h4 name="Bidragstagare "><a name="Bidragstagare ">Bidragstagare </a></h4><p><a name="P2S4"></a></p><a class="paragraf" name="P3"><b>3 §</b></a>   Bostadsanpassningsbidrag lämnas till en person med  funktionsnedsättning (sökande) för anpassning av dennes  permanentbostad. Om bostaden hyrs i andra hand, lämnas bidrag  endast om anpassningsåtgärden är skälig med hänsyn till hur  långvarig upplåtelsen är.<p><a name="P3S2"></a></p>

Om någon åtar sig att regelbundet under vissa perioder svara  för omvårdnaden av en person med funktionsnedsättning i sin  bostad och om åtagandet kan antas avse en längre tid, lämnas  bidrag även för anpassning av den bostaden. <p><a name="P3S3"></a></p><a class="paragraf" name="P4"><b>4 §</b></a>   Ägare av ett flerbostadshus får överta rätten till  bostadsanpassningsbidrag som har beviljats för  anpassningsåtgärder i anslutning till en lägenhet som innehas  med hyres- eller bostadsrätt, om sökanden och ägaren är  överens om det. Detta gäller under förutsättning att  bostadsanpassningsbidraget har beviljats i form av  kontantbidrag enligt 16 § första stycket och att ägaren åtar  sig att låta utföra de åtgärder som bidraget avser.<p><a name="P4S2"></a></p><h4 name="Åtgärder som bostadsanpassningsbidrag lämnas för "><a name="Åtgärder som bostadsanpassningsbidrag lämnas för ">Åtgärder som bostadsanpassningsbidrag lämnas för </a></h4><p><a name="P4S3"></a></p><a class="paragraf" name="P5"><b>5 §</b></a>   Bostadsanpassningsbidrag lämnas för att anpassa och  komplettera fasta funktioner i och i anslutning till en  bostad.<p><a name="P5S2"></a></p>

Bidrag lämnas endast om åtgärderna är nödvändiga för att  bostaden ska vara ändamålsenlig för sökanden. Bidrag lämnas  inte om behovet kan tillgodoses med hjälpmedel som erbjuds av  regionen eller kommunen enligt hälso- och sjukvårdslagen 
(2017:30). <i>Lag (2019:983)</i>.<p><a name="P5S3"></a></p><a class="paragraf" name="P6"><b>6 §</b></a>   Bostadsanpassningsbidrag lämnas inte för åtgärder i sådana  särskilda boendeformer och bostäder som avses i 8 kap. 4 §  första stycket och 11 § socialtjänstlagen (2025:400) och i 9 § 
8 och 9 lagen (1993:387) om stöd och service till vissa  funktionshindrade. <i>Lag (2025:453)</i>.<p><a name="P6S2"></a></p><a class="paragraf" name="P7"><b>7 §</b></a>   Vid tillämpningen av bestämmelserna i 5 § ska utöver  sedvanliga bostadsfunktioner även beaktas behovet av <br />
   1. åtgärder för att möjliggöra rehabilitering,  funktionsträning och sjukvård för sökanden, om behovet inte  skäligen bör tillgodoses på annat sätt, och <br />
   2. åtgärder som gör det möjligt för sökanden att utöva  hobbyverksamhet, om han eller hon på grund av sin  funktionsnedsättning inte kan delta i aktiviteter utanför  bostaden. <p><a name="P7S2"></a></p><a class="paragraf" name="P8"><b>8 §</b></a>   Bostadsanpassningsbidrag lämnas inte om de sökta  åtgärderna behöver utföras av följande orsaker:<br />
   1. byggnadstekniska brister, <br />
   2. eftersatt underhåll,<br />
   3. avsaknad av eller avsevärda brister i grundläggande  bostadsfunktioner, eller <br />
   4. avvikelser från bygglagstiftningens krav på tillgänglighet  och användbarhet för personer med nedsatt rörelse- eller  orienteringsförmåga.<p><a name="P8S2"></a></p>

Första stycket 4 tillämpas endast när ansökan gäller<br />
   1. ett en- eller tvåbostadshus som sökanden har låtit uppföra  eller låtit utföra ändringar av,<br />
   2. en lägenhet som innehas med bostadsrätt och som sökanden  har låtit utföra ändringar i, eller<br />
   3. en ägarlägenhetsfastighet som sökanden har låtit utföra  ändringar i. <p><a name="P8S3"></a></p><a class="paragraf" name="P9"><b>9 §</b></a>   Vid byte av bostad lämnas inte bostadsanpassningsbidrag  till sådana åtgärder som beror på att den nya bostaden i  fråga om storlek, planlösning, antal våningsplan eller  andra nivåskillnader i eller i anslutning till bostaden  är uppenbart olämplig med hänsyn till funktionsnedsättningen. <p><a name="P9S2"></a></p>

Är den nya bostaden ett en- eller tvåbostadshus som sökanden  låtit uppföra, lämnas bidrag endast för sådan anordning eller  inredning som normalt bara används eller förekommer i sådana  hus på grund av att en boende har en funktionsnedsättning.  Bidrag lämnas dock inte för hiss.<p><a name="P9S3"></a></p>

Bestämmelserna i första och andra styckena ska tillämpas i  fråga om sådana åtgärder som är nödvändiga vid tiden för  bytet av bostaden. <p><a name="P9S4"></a></p><h4 name="Medgivande "><a name="Medgivande ">Medgivande </a></h4><p><a name="P9S5"></a></p><a class="paragraf" name="P10"><b>10 §</b></a>   Om någon annan än sökanden helt eller till viss del  äger bostaden eller gemensamma utrymmen eller tomt i  anslutning till bostaden eller om någon annan än sökanden  helt eller till viss del innehar bostaden med hyres- eller  bostadsrätt eller annan nyttjanderätt, lämnas  bostadsanpassningsbidrag endast om <br />
   1. samtliga ägare och, i förekommande fall,  nyttjanderättshavare har medgett att anpassningsåtgärderna  får vidtas, och <br />
   2. samtliga ägare har utfäst sig att inte kräva ersättning  av sökanden eller nyttjanderättshavare för att återställa  anpassningsåtgärderna. <p><a name="P10S2"></a></p>

Medgivande och utfästelse enligt första stycket behöver inte  inhämtas av upplåtare av tomträtt. <p><a name="P10S3"></a></p><h4 name="Bidrag till reparationer"><a name="Bidrag till reparationer">Bidrag till reparationer</a></h4><p><a name="P10S4"></a></p><a class="paragraf" name="P11"><b>11 §</b></a>   Bidrag lämnas för att reparera sådan anordning eller  inredning som har installerats med stöd av  bostadsanpassningsbidrag enligt denna lag eller motsvarande  äldre bestämmelser om <br />
   1. anordningen eller inredningen är av tekniskt slag, eller <br />
   2. anordningen eller inredningen har utsatts för onormalt  slitage på grund av funktionsnedsättningen. <p><a name="P11S2"></a></p>

I fråga om anordning eller inredning av tekniskt slag lämnas  bidrag även för besiktning och annat underhåll än reparation. <p><a name="P11S3"></a></p>

Bidrag lämnas endast om åtgärderna är nödvändiga för att  bostaden ska vara ändamålsenlig för sökanden. Bidrag lämnas  inte om anordningen eller inredningen har installerats med  stöd av bostadsanpassningsbidrag som en ägare av ett  flerbostadshus har övertagit rätten till enligt 4 §. Bidrag  lämnas inte heller om anordningen eller inredningen har  installerats med stöd av äldre bestämmelser i sådan bostad  som avses i 6 §. <p><a name="P11S4"></a></p><h4 name="Återställningsbidrag "><a name="Återställningsbidrag ">Återställningsbidrag </a></h4><p><a name="P11S5"></a></p><a class="paragraf" name="P12"><b>12 §</b></a>   Ägare av bostadshus har rätt till bidrag för  kostnader för återställning av anpassningsåtgärder 
(återställningsbidrag) som har utförts <br />
   1. i eller i anslutning till en lägenhet som innehas med  hyresrätt eller ett en- eller tvåbostadshus som hyrs ut,<br />
   2. i anslutning till en lägenhet som innehas med bostadsrätt  i ett flerbostadshus, eller <br />
   3. i anslutning till en ägarlägenhetsfastighet. <p><a name="P12S2"></a></p><a class="paragraf" name="P13"><b>13 §</b></a>   Återställningsbidrag lämnas under förutsättning att <br />
   1. återställningen avser en åtgärd som har utförts med stöd  av bostadsanpassningsbidrag enligt denna lag eller  motsvarande äldre bestämmelser, och <br />
   2. anpassningsåtgärden på grund av ändrade förhållanden inte  längre utnyttjas för sitt ändamål och åtgärden är till  nackdel för andra boende.<p><a name="P13S2"></a></p>

Återställningsbidrag lämnas inte om anpassningsåtgärderna har  utförts med stöd av bostadsanpassningsbidrag som en ägare av  ett flerbostadshus har övertagit rätten till enligt 4 §. <p><a name="P13S3"></a></p><a class="paragraf" name="P14"><b>14 §</b></a>   Återställningsbidrag lämnas endast till den som äger  en lägenhet som innehas med hyresrätt om<br />
   1. ägaren har gett kommunen rätt att anvisa den anpassade  lägenheten till bostadssökande när den blir ledig, och<br />
   2. kommunen, när lägenheten blev ledig, inte kunde anvisa den  till någon annan person med funktionsnedsättning. <p><a name="P14S2"></a></p><h4 name="Övertagande av begagnad anordning "><a name="Övertagande av begagnad anordning ">Övertagande av begagnad anordning </a></h4><p><a name="P14S3"></a></p><a class="paragraf" name="P15"><b>15 §</b></a>   En kommun får avtala om övertagande av en anordning  som tidigare har installerats med stöd av  bostadsanpassningsbidrag enligt denna lag eller motsvarande  äldre bestämmelser och lämna ekonomiskt stöd för kostnader  som kan uppstå i samband med ett sådant övertagande. <p><a name="P15S2"></a></p><h4 name="Bidragens storlek och utformning"><a name="Bidragens storlek och utformning">Bidragens storlek och utformning</a></h4><p><a name="P15S3"></a></p><a class="paragraf" name="P16"><b>16 §</b></a>   Bostadsanpassningsbidrag, återställningsbidrag och  bidrag till reparationer, besiktning och underhåll enligt 
11 § lämnas med ett belopp (kontantbidrag) som motsvarar  skälig kostnad för åtgärderna. <p><a name="P16S2"></a></p>

Om sökanden och kommunen är överens om detta, får  bostadsanpassningsbidrag och bidrag till reparationer,  besiktning och underhåll lämnas som ett åtagande från  kommunen att låta utföra åtgärderna.<p><a name="P16S3"></a></p>

Om sökanden och kommunen är överens om detta, får  bostadsanpassningsbidrag lämnas genom att en begagnad  anordning överlämnas. <p><a name="P16S4"></a></p><h4 name="Handläggning av bidragsärenden "><a name="Handläggning av bidragsärenden ">Handläggning av bidragsärenden </a></h4><p><a name="P16S5"></a></p><h4 name="Ansökan "><a name="Ansökan ">Ansökan </a></h4><p><a name="P16S6"></a></p><a class="paragraf" name="P17"><b>17 §</b></a>   Ansökan om bidrag prövas av den kommun där den bostad  som avses med ansökan är belägen. <p><a name="P17S2"></a></p><h4 name="Beslut om bidrag "><a name="Beslut om bidrag ">Beslut om bidrag </a></h4><p><a name="P17S3"></a></p><a class="paragraf" name="P18"><b>18 §</b></a>   I beslut om bidrag ska det anges vilka åtgärder  bidraget avser. Om bidrag lämnas i form av kontantbidrag, ska  även det högsta belopp som kan utbetalas anges. <p><a name="P18S2"></a></p>

Om bidrag lämnas enligt 16 § andra eller tredje stycket, ska  detta anges i beslutet. <p><a name="P18S3"></a></p><h4 name="Återkallelse av beslut "><a name="Återkallelse av beslut ">Återkallelse av beslut </a></h4><p><a name="P18S4"></a></p><a class="paragraf" name="P19"><b>19 §</b></a>   Före utbetalningen av kontantbidrag eller  verkställighet av bidrag som beviljats enligt 16 § andra  eller tredje stycket får den kommun som har beviljat bidraget  återkalla beslutet, om de förutsättningar som låg till grund  för beslutet inte längre finns. <p><a name="P19S2"></a></p><h4 name="Utbetalning av kontantbidrag "><a name="Utbetalning av kontantbidrag ">Utbetalning av kontantbidrag </a></h4><p><a name="P19S3"></a></p><a class="paragraf" name="P20"><b>20 §</b></a>   Kontantbidrag betalas ut sedan de åtgärder som  bidraget avser har utförts och kostnaderna har redovisats. <p><a name="P20S2"></a></p><h4 name="Återbetalning "><a name="Återbetalning ">Återbetalning </a></h4><p><a name="P20S3"></a></p><a class="paragraf" name="P21"><b>21 §</b></a>   Kommunen får besluta om återbetalning av kontantbidrag  helt eller delvis <br />
   1. om mottagaren av bidraget genom oriktiga uppgifter eller  på något annat sätt har förorsakat att bidrag felaktigt har  lämnats eller lämnats med för högt belopp, eller <br />
   2. om bidrag i annat fall felaktigt har lämnats eller lämnats  med för högt belopp och mottagaren skäligen borde ha insett  detta. <p><a name="P21S2"></a></p>

Kommunen får helt eller delvis efterge  återbetalningsskyldigheten, om det finns särskilda skäl. <p><a name="P21S3"></a></p><h4 name="Tillsyn och föreskrifter"><a name="Tillsyn och föreskrifter">Tillsyn och föreskrifter</a></h4><p><a name="P21S4"></a></p><a class="paragraf" name="P22"><b>22 §</b></a>   Tillsyn över tillämpningen av denna lag utövas av den  myndighet som regeringen bestämmer. <p><a name="P22S2"></a></p><a class="paragraf" name="P23"><b>23 §</b></a>   Regeringen eller den myndighet som regeringen  bestämmer kan med stöd av 8 kap. 7 § regeringsformen meddela  närmare föreskrifter om verkställigheten av denna lag. <p><a name="P23S2"></a></p><h4 name="Överklagande "><a name="Överklagande ">Överklagande </a></h4><p><a name="P23S3"></a></p><a class="paragraf" name="P24"><b>24 §</b></a>   Kommunens beslut enligt denna lag eller enligt en  föreskrift som har meddelats med stöd av lagen får överklagas  till allmän förvaltningsdomstol.<p><a name="P24S2"></a></p>

Prövningstillstånd krävs vid överklagande till  kammarrätten.<p><a name="P24S3"></a></p><br /><h3 name="overgang"><a name="overgang">Övergångsbestämmelser</a></h3>
2018:222<br />
   1. Denna lag träder i kraft den 1 juli 2018. <br />
   2. Genom lagen upphävs lagen (1992:1574) om  bostadsanpassningsbidrag m.m. <br />
   3. Äldre föreskrifter gäller fortfarande för ansökningar om  bidrag som har kommit in till kommunen före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>