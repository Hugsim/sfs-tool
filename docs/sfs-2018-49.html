<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2018:49) om statsbidrag för stärkt kunskapsutveckling - SFS sfs-2018-49</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2018:49) om statsbidrag för stärkt kunskapsutveckling</h1>
            <div class="meta-info">
                <span><strong>SFS:</strong> 2018:49</span> •
                <span><strong>Utfärdad:</strong> 2018-02-01</span>
            </div>
        </header>

        <main class="law-content">
            <h2>Förordning (2018:49) om statsbidrag för stärkt kunskapsutveckling</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2018:49<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2018-02-01 <br />  


<b>Ändrad</b>:   
t.o.m. SFS 2025:87<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2018:49">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2018:49">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om statsbidrag  för utökade insatser för stärkt kunskapsutveckling i  förskoleklassen, grundskolan och fritidshemmet. Syftet med  bidraget är att huvudmännen utifrån vetenskap och beprövad  erfarenhet ska stärka utbildningens kvalitet, så att alla  elever kan nå så långt som möjligt i sin kunskapsutveckling.<p><a name="P1S2"></a></p>

Förordningen är meddelad med stöd av 8 kap. 7 §  regeringsformen. Förordning (2024:518).<p><a name="P1S3"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P1S4"></a></p><a class="paragraf" name="P2"><b>2 §</b></a>   Statsbidrag lämnas för insatser som anges i 1 §.<p><a name="P2S2"></a></p>

Statsbidrag lämnas i mån av tillgång på medel och för ett  kalenderår i sänder.<p><a name="P2S3"></a></p><a class="paragraf" name="P3"><b>3 §</b></a>   Statsbidrag får inte lämnas till en huvudman som<br />
   1. är i likvidation eller försatt i konkurs,<br />
   2. har skatte- eller avgiftsskulder eller andra skulder som  har överlämnats till Kronofogdemyndigheten och som vid  indrivning handläggs i allmänt mål, eller<br />
   3. har en skuld som inte betalats i rätt tid och som avser  återkrav av bidrag som har lämnats av Statens skolverk.<br />
Förordning (2025:87).<p><a name="P3S2"></a></p><a class="paragraf" name="P3a"><b>3 a §</b></a>   Statsbidrag får inte lämnas om <br />
   1. Statens skolinspektion har fattat beslut om att återkalla  huvudmannens godkännande som avser en verksamhet som omfattas  av bidraget, eller <br />
   2. Skolinspektionen har fattat beslut om att förbjuda  huvudmannen att driva en verksamhet som omfattas av bidraget  vidare (verksamhetsförbud). <p><a name="P3aS2"></a></p>

Statsbidrag får dock lämnas om ett sådant beslut som anges i  första stycket 1 eller 2 har upphävts. Förordning (2025:87).<p><a name="P3aS3"></a></p><a class="paragraf" name="P3b"><b>3 b §</b></a>   Statsbidrag får inte lämnas för kostnader som något  statligt bidrag redan har lämnats för. Förordning (2025:87).<p><a name="P3bS2"></a></p><h4 name="Bidragsram"><a name="Bidragsram">Bidragsram</a></h4><p><a name="P3bS3"></a></p><a class="paragraf" name="P4"><b>4 §</b></a>   Inför varje bidragsår ska Statens skolverk besluta en  bidragsram för varje huvudman för förskoleklass eller  grundskola. Huvudmännen ska kunna använda medel som de  tilldelas enligt bidragsramen för utökade insatser för stärkt  kunskapsutveckling i förskoleklassen, grundskolan och  fritidshemmet. <p><a name="P4S2"></a></p>

Bidragsramen ska bestämmas proportionellt utifrån huvudmannens  indexvärde och elevantalet i aktuella skolformer hos  huvudmannen. Grunden för indexvärdet ska vara ett av  Statistiska centralbyrån beräknat socioekonomiskt index som  omfattar alla huvudmän för förskoleklass eller grundskola. <p><a name="P4S3"></a></p>

Elevantalet hos en huvudman ska beräknas som ett genomsnitt av  antalet elever hos huvudmannen under de tre närmast föregående  åren eller, om huvudmannen inte har bedrivit verksamhet under  minst tre läsår före bidragsåret, under den period som  huvudmannen har bedrivit verksamheten. Om huvudmannen inte har  haft några elever under läsåret närmast före bidragsåret, ska  dock ingen bidragsram beslutas. Förordning (2024:518).<p><a name="P4S4"></a></p><h4 name="Ansökan"><a name="Ansökan">Ansökan</a></h4><p><a name="P4S5"></a></p><a class="paragraf" name="P5"><b>5 §</b></a>   En ansökan om statsbidrag ska göras skriftligen av en  behörig företrädare för huvudmannen och lämnas till Statens  skolverk.<p><a name="P5S2"></a></p>

Uppgifterna i en ansökan ska lämnas på heder och samvete.<p><a name="P5S3"></a></p>

Den som ansöker om statsbidrag ska på begäran av Skolverket  lämna de uppgifter och handlingar som myndigheten behöver för  att kunna pröva ansökan. Förordning (2025:87).<p><a name="P5S4"></a></p><a class="paragraf" name="P6"><b>6 §</b></a>   En huvudman som ansöker om statsbidrag ska ha upprättat en  plan med redogörelse för de insatser enligt 1 § som  huvudmannen planerar. Berörda fackliga organisationer ska ha  hörts innan planen upprättas.<p><a name="P6S2"></a></p>

Planen ska ges in till Statens skolverk. Skolverket ska  utifrån en risk- och väsentlighetsanalys granska ett urval av  planerna. Förordning (2019:1286).<p><a name="P6S3"></a></p><h4 name="Beslut"><a name="Beslut">Beslut</a></h4><p><a name="P6S4"></a></p><a class="paragraf" name="P7"><b>7 §</b></a>   Statens skolverk beslutar om och betalar ut statsbidraget.<p><a name="P7S2"></a></p>

Ett beslut om statsbidrag får förenas med villkor. Villkoren  ska framgå av beslutet. Förordning (2025:87).<p><a name="P7S3"></a></p><h4 name="Uppföljning och redovisning"><a name="Uppföljning och redovisning">Uppföljning och redovisning</a></h4><p><a name="P7S4"></a></p><a class="paragraf" name="P8"><b>8 §</b></a>   Statens skolverk ska följa upp att statsbidraget har  använts i enlighet med bestämmelserna i denna förordning.<p><a name="P8S2"></a></p>

Skolverket ska i samband med sin årsredovisning till  Regeringskansliet lämna en redovisning av hur bidraget har  använts.<p><a name="P8S3"></a></p><a class="paragraf" name="P8a"><b>8 a §</b></a>   Har upphävts genom förordning (2019:1286).<p><a name="P8aS2"></a></p><a class="paragraf" name="P9"><b>9 §</b></a>   Den som har tagit emot statsbidrag enligt denna  förordning ska till Statens skolverk<br />
   1. vid bidragsårets slut redovisa de åtgärder som huvudmannen  har använt de tilldelade medlen för, och <br />
   2. lämna sådan ekonomisk och annan redovisning som  myndigheten begär. <p><a name="P9S2"></a></p>

Bidragsmottagare är skyldiga att medverka i den uppföljning  och utvärdering av verksamheten som beslutas av den myndighet  som har fått regeringens uppdrag att följa upp hur  statsbidraget har använts. Förordning (2018:633).<p><a name="P9S3"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P9S4"></a></p><a class="paragraf" name="P9a"><b>9 a §</b></a>   Den som ansöker om eller har beviljats statsbidrag  enligt denna förordning ska snarast möjligt till Statens  skolverk anmäla sådana ändrade förhållanden som kan påverka  rätten till bidraget eller storleken på det.<br />
Förordning (2025:87).<p><a name="P9aS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P9aS3"></a></p><a class="paragraf" name="P10"><b>10 §</b></a>   Mottagaren av statsbidrag enligt denna förordning är  återbetalningsskyldig, om<br />
   1. bidraget har lämnats på felaktig grund eller med för högt  belopp, <br />
   2. bidraget helt eller delvis inte har utnyttjats eller inte  har använts för det ändamål som det har lämnats för, <br />
   3. mottagaren inte har medverkat i den uppföljning eller  utvärdering eller lämnat sådan redovisning som avses i 9 §,  eller<br />
   4. mottagaren inte har följt villkor som framgår av beslutet  om bidrag. Förordning (2025:87).<p><a name="P10S2"></a></p><a class="paragraf" name="P10a"><b>10 a §</b></a>   Statens skolverk ska besluta att helt eller delvis  kräva tillbaka ett statsbidrag, om mottagaren av bidraget är  återbetalningsskyldig enligt 10 §.<p><a name="P10aS2"></a></p>

Om det finns synnerliga skäl för det, får Skolverket besluta  att helt eller delvis avstå från återkrav.<br />
Förordning (2025:87).<p><a name="P10aS3"></a></p><a class="paragraf" name="P11"><b>11 §</b></a>   På statsbidrag som krävs tillbaka ska ränta tas ut från  och med den trettionde dagen efter den dag då beslutet om  återkrav fattades och efter en räntesats som vid varje  tidpunkt överstiger statens utlåningsränta med två  procentenheter. <p><a name="P11S2"></a></p>

Om det finns synnerliga skäl för det, får Statens skolverk  besluta att helt eller delvis avstå från krav på ränta.<br />
Förordning (2025:87).<p><a name="P11S3"></a></p><h4 name="Hinder mot utbetalning "><a name="Hinder mot utbetalning ">Hinder mot utbetalning </a></h4><p><a name="P11S4"></a></p><a class="paragraf" name="P12"><b>12 §</b></a>   Statens skolverk ska besluta att ett beviljat statsbidrag  helt eller delvis inte ska betalas ut om mottagaren av  bidraget inte längre bedöms uppfylla villkoren för det eller  om det finns grund för återbetalning enligt 10 §. Beslutet  gäller omedelbart. Förordning (2024:518).<p><a name="P12S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P12S3"></a></p><a class="paragraf" name="P13"><b>13 §</b></a>   Statens skolverk får meddela föreskrifter om  verkställigheten av denna förordning.<p><a name="P13S2"></a></p><h4 name="Överklagande"><a name="Överklagande">Överklagande</a></h4><p><a name="P13S3"></a></p><a class="paragraf" name="P14"><b>14 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 12 § får dock inte överklagas.<br />
Förordning (2024:518).<p><a name="P14S2"></a></p><br /><h3 name="overgang"><a name="overgang">Övergångsbestämmelser</a></h3>
2018:49<br />
   1. Denna förordning träder i kraft den 6 mars 2018.<br />
   2. Med bidragsåret 2018 avses perioden 1 juli-31 december 
2018.<br />
   3. Inför bidragsåret 2018 ska Statens skolverk besluta om  bidragsramen före den 1 april 2018.<p><a name="P14S2"></a></p>

2018:633<p><a name="P14S3"></a></p>

Denna förordning träder i kraft den 1 januari 2019 i fråga om 
8 a § och i övrigt den 15 juni 2018.<p><a name="P14S4"></a></p>

2024:518<br />
   1. Denna förordning träder i kraft den 1 september 2024.<br />
   2. Äldre föreskrifter gäller fortfarande för statsbidrag som  har beviljats före ikraftträdandet.<p><a name="P14S5"></a></p>

2025:87<br />
   1. Denna förordning träder i kraft den 1 juli 2025.<br />
   2. Äldre föreskrifter gäller fortfarande för statsbidrag som  har beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>