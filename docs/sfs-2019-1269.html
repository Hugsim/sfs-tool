<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2019:1269) om statsbidrag till konstnärer - SFS sfs-2019-1269</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2019:1269) om statsbidrag till konstnärer</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2019:1269</span> •
                <span><strong>Utfärdad:</strong> 2019-12-11</span>
            </div>
        </header>

        <main class="law-content">
            <h2>Förordning (2019:1269) om statsbidrag till konstnärer</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2019:1269<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
2019-12-11 <br />  


<b>Ändrad</b>:   
t.o.m. SFS 2025:1059<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2019:1269">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2019:1269">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om statsbidrag till  konstnärer.<p><a name="P1S2"></a></p>

Förordningen är meddelad med stöd av 8 kap. 7 §  regeringsformen.<p><a name="P1S3"></a></p><h4 name="Syftet med statsbidraget"><a name="Syftet med statsbidraget">Syftet med statsbidraget</a></h4><p><a name="P1S4"></a></p><a class="paragraf" name="P2"><b>2 §</b></a>   Syftet med statsbidraget är att främja yrkesverksamma  konstnärers möjligheter att bedriva, fördjupa och utveckla sin  konstnärliga verksamhet.<p><a name="P2S2"></a></p><h4 name="I vilka former statsbidrag får lämnas"><a name="I vilka former statsbidrag får lämnas">I vilka former statsbidrag får lämnas</a></h4><p><a name="P2S3"></a></p><a class="paragraf" name="P3"><b>3 §</b></a>   Statsbidrag får lämnas i form av stipendier, projektbidrag  och bidrag för internationellt utbyte.<p><a name="P3S2"></a></p><h4 name="Vem statsbidrag får lämnas till"><a name="Vem statsbidrag får lämnas till">Vem statsbidrag får lämnas till</a></h4><p><a name="P3S3"></a></p><a class="paragraf" name="P4"><b>4 §</b></a>   Statsbidrag får lämnas till en fysisk person.<p><a name="P4S2"></a></p><a class="paragraf" name="P5"><b>5 §</b></a>   Statsbidrag får lämnas till en yrkesverksam konstnär som <br />
   1. har sin huvudsakliga konstnärliga verksamhet i Sverige,<br />
   2. skriver på eller översätter till svenska, eller<br />
   3. vistas tillfälligt i landet inom ramen för ett  internationellt utbyte.<p><a name="P5S2"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P5S3"></a></p><a class="paragraf" name="P6"><b>6 §</b></a>   Statsbidrag lämnas i mån av tillgång på medel.<p><a name="P6S2"></a></p><a class="paragraf" name="P7"><b>7 §</b></a>   Statsbidrag får endast lämnas i enlighet med kommissionens  förordning (EU) 2023/2831 av den 13 december 2023 om  tillämpningen av artiklarna 107 och 108 i fördraget om  Europeiska unionens funktionssätt på stöd av mindre betydelse.<br />
Förordning (2024:291).<p><a name="P7S2"></a></p><a class="paragraf" name="P8"><b>8 §</b></a>   Statsbidrag får inte lämnas till den vars huvudsakliga  sysselsättning är studier. Statsbidrag får inte heller lämnas  för genomförandet av utvecklings- eller forskningsprojekt vid  statliga universitet och högskolor som omfattas av  högskolelagen (1992:1434) eller enskilda utbildningsanordnare  som har tillstånd att utfärda examina enligt lagen (1993:792)  om tillstånd att utfärda vissa examina. <p><a name="P8S2"></a></p><a class="paragraf" name="P9"><b>9 §</b></a>   Statsbidrag får inte lämnas till den som<br />
   1. är försatt i konkurs,<br />
   2. har skatte- eller avgiftsskulder eller andra skulder som  har överlämnats till Kronofogdemyndigheten och som vid  indrivning handläggs som allmänt mål, eller<br />
   3. har en skuld som inte betalats i rätt tid och som avser  återkrav av bidrag som har lämnats av styrelsen för Sveriges  författarfond eller Konstnärsnämnden. Förordning (2025:913).<p><a name="P9S2"></a></p><h4 name="Särskilda förutsättningar för stipendier"><a name="Särskilda förutsättningar för stipendier">Särskilda förutsättningar för stipendier</a></h4><p><a name="P9S3"></a></p><a class="paragraf" name="P10"><b>10 §</b></a>   Arbetsstipendium får lämnas för högst fem år i taget för  att ge en konstnär möjlighet att bedriva och fördjupa sin  konstnärliga verksamhet.<p><a name="P10S2"></a></p><a class="paragraf" name="P11"><b>11 §</b></a>   Långtidsstipendium får lämnas för högst tio år för att ge  en konstnär, som under längre tid bedrivit konstnärlig  verksamhet av god kvalitet, möjlighet att långsiktigt utveckla  sitt konstnärskap. <p><a name="P11S2"></a></p>

Långtidsstipendium får lämnas endast en gång till samma  person.<p><a name="P11S3"></a></p>

Långtidsstipendium lämnas med ett årligt belopp motsvarande  tre prisbasbelopp enligt 2 kap. 6 och 7 §§  socialförsäkringsbalken. <p><a name="P11S4"></a></p><a class="paragraf" name="P12"><b>12 §</b></a>   Det får beslutas att ett långtidsstipendium ska upphöra  om mottagaren<br />
   1. upphör med sin konstnärliga verksamhet, <br />
   2. påbörjar en tillsvidareanställning, ett förordnande eller  ett uppdrag som avser mer än halvtid, eller <br />
   3. får sjukersättning, aktivitetsersättning eller  ålderspension enligt socialförsäkringsbalken. <p><a name="P12S2"></a></p><h4 name="Särskilda förutsättningar för projektbidrag"><a name="Särskilda förutsättningar för projektbidrag">Särskilda förutsättningar för projektbidrag</a></h4><p><a name="P12S3"></a></p><a class="paragraf" name="P13"><b>13 §</b></a>   Projektbidrag får lämnas för ett tidsbegränsat och  målinriktat projekt som främjar konstnärlig utveckling.<p><a name="P13S2"></a></p><h4 name="Särskilda förutsättningar för bidrag för internationellt  utbyte"><a name="Särskilda förutsättningar för bidrag för internationellt  utbyte">Särskilda förutsättningar för bidrag för internationellt  utbyte</a></h4><p><a name="P13S3"></a></p><a class="paragraf" name="P14"><b>14 §</b></a>   Bidrag för internationellt utbyte får lämnas för  tidsbegränsad medverkan i internationellt utbyte, i Sverige  eller i ett annat land, som syftar till att bedriva, fördjupa  eller utveckla konstnärlig verksamhet.<p><a name="P14S2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P14S3"></a></p><a class="paragraf" name="P15"><b>15 §</b></a>   Frågor om statsbidrag enligt denna förordning prövas av<br />
   1. styrelsen för Sveriges författarfond i fråga om statsbidrag  till konstnärer inom litteratur- och ordområdet, och <br />
   2. Konstnärsnämnden i fråga om andra konstnärer. <p><a name="P15S2"></a></p><a class="paragraf" name="P16"><b>16 §</b></a>   En ansökan om statsbidrag ska vara skriftlig och lämnas  in till den myndighet som ska pröva ansökan. Ansökan ska  innehålla de uppgifter som behövs för prövningen samt en  redogörelse för <br />
   1. stöd av mindre betydelse som den sökande fått under den  senaste treårsperioden, och <br />
   2. stöd som denne tidigare ansökt om eller beviljats och som  avser samma stödberättigande kostnader som det stöd som  omfattas av ansökan. Förordning (2024:291).<p><a name="P16S2"></a></p><a class="paragraf" name="P17"><b>17 §</b></a>   Statsbidrag i form av stipendium och bidrag för  internationellt kulturutbyte får lämnas även utan ansökan. <p><a name="P17S2"></a></p>

Innan ett beslut om statsbidrag utan ansökan fattas ska de  uppgifter som behövs för prövningen inhämtas från den som kan  komma att beviljas statsbidrag. Det ska även inhämtas en  redogörelse för <br />
   1. stöd av mindre betydelse som den som kan komma att beviljas  statsbidrag fått under den senaste treårsperioden, och <br />
   2. stöd som denne tidigare ansökt om eller beviljats och som  avser samma stödberättigande kostnader som det stöd som  omfattas av ansökan. Förordning (2024:291).<p><a name="P17S3"></a></p><a class="paragraf" name="P18"><b>18 §</b></a>   Innan statsbidrag beviljas ska den myndighet som prövar  frågan lämna de upplysningar till mottagaren av statsbidraget  som framgår av artikel 7.4 i kommissionens förordning (EU) 
2023/2831. Förordning (2024:291).<p><a name="P18S2"></a></p><a class="paragraf" name="P19"><b>19 §</b></a>   Statsbidrag får inte beviljas förrän den kontroll som ska  göras enligt artikel 6.4 i kommissionens förordning (EU) 
2023/2831 har utförts. Förordning (2024:291).<p><a name="P19S2"></a></p><a class="paragraf" name="P19a"><b>19 a §</b></a>   En ansökan om projektbidrag får avslås om sökanden har  fått annat statligt bidrag för samma projekt som en ansökan  enligt denna förordning avser. Förordning (2025:913).<p><a name="P19aS2"></a></p><a class="paragraf" name="P20"><b>20 §</b></a>   Vid fördelningen av statsbidrag ska hänsyn tas till  konstnärlig kvalitet och den sökandes behov av ekonomiskt  stöd. Det ska även eftersträvas att sökande bosatta i olika  delar av landet och som är verksamma inom olika genrer och  tekniker kommer i fråga vid fördelningen av statsbidrag.<p><a name="P20S2"></a></p><a class="paragraf" name="P21"><b>21 §</b></a>   Styrelsen för Sveriges författarfond och Konstnärsnämnden  ska fortlöpande och i lämpliga former samarbeta med varandra i  frågor som rör principerna för statsbidrag enligt denna  förordning.<p><a name="P21S2"></a></p><a class="paragraf" name="P22"><b>22 §</b></a>   Ett beslut om statsbidrag får förenas med villkor. Dessa  ska framgå av beslutet. I beslutet ska även sista dag för  redovisning enligt 23 § anges.<p><a name="P22S2"></a></p><h4 name="Redovisning"><a name="Redovisning">Redovisning</a></h4><p><a name="P22S3"></a></p><a class="paragraf" name="P23"><b>23 §</b></a>   Den som har beviljats projektbidrag ska senast vid den  tidpunkt som anges i beslutet till den myndighet som har  beviljat statsbidraget lämna en ekonomisk redovisning av det  mottagna bidraget samt en redogörelse för vad bidraget har  använts till, vilka resultat som har uppnåtts och hur  resultaten förhåller sig till det ändamål som bidraget  beviljats för. Bidragsmottagaren ska även lämna de övriga  uppgifter och handlingar som den myndighet som har beviljat  statsbidraget begär för granskningen av redovisningen.<p><a name="P23S2"></a></p>

Beslut om stipendium och bidrag för internationellt utbyte får  förenas med villkor om en redovisning, i likhet med den som  anges i första stycket. Förordning (2025:913).<p><a name="P23S3"></a></p><a class="paragraf" name="P23a"><b>23 a §</b></a>   Den myndighet som har beviljat statsbidraget får i  beslutet om bidrag föreskriva att en revisor ska granska  redovisningen enligt 23 §. Revisorns rapport över granskningen  ska bifogas redovisningen. Förordning (2025:913).<p><a name="P23aS2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P23aS3"></a></p><a class="paragraf" name="P24"><b>24 §</b></a>   Den som ansöker om eller har beviljats bidrag enligt  denna förordning ska snarast möjligt till den myndighet som  har beviljat statsbidraget anmäla sådana ändrade förhållanden  som kan påverka rätten till eller storleken på bidraget.<br />
Förordning (2025:913).<p><a name="P24S2"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P24S3"></a></p><a class="paragraf" name="P25"><b>25 §</b></a>   Den myndighet som har beviljat statsbidraget ska besluta  om att ett beviljat bidrag helt eller delvis inte ska betalas  ut om mottagaren av bidraget inte längre uppfyller villkoren  för det eller om det finns grund för återbetalning enligt 26 
§. Ett sådant beslut gäller omedelbart. Förordning (2025:913).<p><a name="P25S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P25S3"></a></p><a class="paragraf" name="P26"><b>26 §</b></a>   Mottagaren av ett statsbidrag enligt denna förordning är  återbetalningsskyldig om<br />
   1. mottagaren genom att lämna oriktiga uppgifter eller på  något annat sätt har förorsakat att bidraget har lämnats  felaktigt eller med för högt belopp,<br />
   2. bidraget av något annat skäl än vad som sägs i 1 har  lämnats felaktigt eller med för högt belopp och mottagaren  borde ha insett detta,<br />
   3. bidraget helt eller delvis inte har utnyttjats eller inte  har använts för det ändamål som det har beviljats för,<br />
   4. mottagaren inte har lämnat sådan redovisning eller sådana  handlingar som avses i 23 §, eller<br />
   5. villkor i beslutet om bidrag inte har följts.<br />
Förordning (2025:913).<p><a name="P26S2"></a></p><a class="paragraf" name="P27"><b>27 §</b></a>   Om någon är återbetalningsskyldig enligt 26 §, ska den  myndighet som har beviljat statsbidraget besluta att helt  eller delvis kräva tillbaka statsbidraget.<p><a name="P27S2"></a></p><a class="paragraf" name="P28"><b>28 §</b></a>   Om ett belopp som har återkrävts med stöd av 27 § inte  betalas i rätt tid, ska dröjsmålsränta enligt räntelagen 
(1975:635) tas ut på beloppet.<p><a name="P28S2"></a></p><a class="paragraf" name="P29"><b>29 §</b></a>   Om det finns särskilda skäl får den myndighet som  beviljat statsbidraget besluta att helt eller delvis efterge  ett krav på återbetalning enligt 27 § eller ett krav på ränta  enligt 28 §. <p><a name="P29S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P29S3"></a></p><a class="paragraf" name="P30"><b>30 §</b></a>   Konstnärsnämnden får, efter att ha gett Styrelsen för  Sveriges författarfond tillfälle att yttra sig, meddela  föreskrifter om verkställigheten av denna förordning. <p><a name="P30S2"></a></p><h4 name="Överklagande"><a name="Överklagande">Överklagande</a></h4><p><a name="P30S3"></a></p><a class="paragraf" name="P31"><b>31 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om hinder mot utbetalning enligt 25 § och återkrav  enligt 27 § får dock inte överklagas. Förordning (2025:913).<p><a name="P31S2"></a></p><a class="paragraf" name="P32"><b>32 §</b></a>   Har upphävts genom förordning (2025:1059).<p><a name="P32S2"></a></p><br /><h3 name="overgang"><a name="overgang">Övergångsbestämmelser</a></h3>
2019:1269<br />
   1. Denna förordning träder i kraft den 1 mars 2020.<br />
   2. Genom förordningen upphävs<br />
      a) förordningen (1976:528) om bidrag till konstnärer, och<br />
      b) förordningen (1989:500) om vissa särskilda insatser på  kulturområdet.<br />
   3. De upphävda förordningarna gäller dock fortfarande för  statsbidrag som har beviljats före ikraftträdandet.<p><a name="P32S2"></a></p>

2025:913
 
1. Denna förordning träder i kraft den 18 november 2025.<br />
   2. Äldre bestämmelser gäller fortfarande för statsbidrag som  har beviljats före ikraftträdandet.<p><a name="P32S3"></a></p>

2025:1059<br />
   1. Denna förordning träder i kraft den 1 januari 2026.<br />
   2. Den upphävda paragrafen gäller dock för uppgifter som  registrerats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>