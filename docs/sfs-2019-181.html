<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2019:181) med kompletterande bestämmelser till EU:s förordning om gränsöverskridande paketleveranstjänster - SFS sfs-2019-181</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2019:181) med kompletterande bestämmelser till EU:s förordning om gränsöverskridande paketleveranstjänster</h1>
            <div class="meta-info">
                <span><strong>SFS:</strong> 2019:181</span> •
                <span><strong>Utfärdad:</strong> 2019-04-04</span>
            </div>
        </header>

        <main class="law-content">
            <h2>Lag (2019:181) med kompletterande bestämmelser till EU:s förordning om gränsöverskridande paketleveranstjänster</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2019:181<br />

<b>Departement/myndighet</b>:   
Finansdepartementet DIS <br />  

<b>Utfärdad</b>:   
2019-04-04 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2019:181">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2019:181">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna lag finns bestämmelser som kompletterar  Europaparlamentets och rådets förordning (EU) 2018/644 av den 
18 april 2018 om gränsöverskridande paketleveranstjänster 
(EU-förordningen). <p><a name="P1S2"></a></p>

Termer och uttryck i lagen har samma betydelse som i  EU-förordningen. <p><a name="P1S3"></a></p><h4 name="Nationell tillsynsmyndighet"><a name="Nationell tillsynsmyndighet">Nationell tillsynsmyndighet</a></h4><p><a name="P1S4"></a></p><a class="paragraf" name="P2"><b>2 §</b></a>   Den myndighet som regeringen bestämmer ska vara  nationell tillsynsmyndighet när det gäller andra frågor än  som avses i 9 §.<p><a name="P2S2"></a></p><h4 name="Informationskrav för tillhandahållare av  paketleveranstjänster"><a name="Informationskrav för tillhandahållare av  paketleveranstjänster">Informationskrav för tillhandahållare av  paketleveranstjänster</a></h4><p><a name="P2S3"></a></p><a class="paragraf" name="P3"><b>3 §</b></a>   Regeringen eller den myndighet som regeringen  bestämmer får meddela föreskrifter om annan skyldighet att  lämna information än som anges i artikel 4.1 och 4.3 i  EU-förordningen. <p><a name="P3S2"></a></p><h4 name="Anmälan"><a name="Anmälan">Anmälan</a></h4><p><a name="P3S3"></a></p><a class="paragraf" name="P4"><b>4 §</b></a>   En tillhandahållare av paketleveranstjänster som är  etablerad i Sverige ska anmäla sin verksamhet till  tillsynsmyndigheten.<p><a name="P4S2"></a></p><h4 name="Tillsyn och sanktioner"><a name="Tillsyn och sanktioner">Tillsyn och sanktioner</a></h4><p><a name="P4S3"></a></p><a class="paragraf" name="P5"><b>5 §</b></a>   Tillsynsmyndigheten ska utöva tillsyn över<br />
   1. att tillhandahållare av paketleveranstjänster fullgör sina  skyldigheter enligt artiklarna 4 och 5 i EU-förordningen och  rättsakter som har meddelats med stöd av de artiklarna, och<br />
   2. att denna lag och föreskrifter som har meddelats med stöd  av lagen följs.<p><a name="P5S2"></a></p><a class="paragraf" name="P6"><b>6 §</b></a>   Tillhandahållare av paketleveranstjänster ska lämna de  upplysningar och handlingar som tillsynsmyndigheten begär för  tillsynen.<p><a name="P6S2"></a></p><a class="paragraf" name="P7"><b>7 §</b></a>   Tillsynsmyndigheten får meddela de förelägganden som  behövs för att en tillhandahållare av paketleveranstjänster  ska följa <br />
   1. artiklarna 4 och 5 i EU-förordningen och rättsakter som  har meddelats med stöd av de artiklarna, och<br />
   2. denna lag och föreskrifter som har meddelats med stöd av  lagen.<p><a name="P7S2"></a></p>

Ett beslut om föreläggande får förenas med vite.<p><a name="P7S3"></a></p>

Tillsynsmyndigheten får bestämma att ett beslut om  föreläggande ska gälla omedelbart, om det krävs för att de  rapporteringstider som anges i EU-förordningen ska kunna  hållas.<p><a name="P7S4"></a></p><a class="paragraf" name="P8"><b>8 §</b></a>   Tillsynsmyndighetens beslut om åtgärder för tillsynen  får verkställas av Kronofogdemyndigheten. Då gäller  bestämmelserna i utsökningsbalken om verkställighet av  förpliktelser som inte avser betalningsskyldighet, avhysning  eller avlägsnande. <p><a name="P8S2"></a></p><a class="paragraf" name="P9"><b>9 §</b></a>   Om en näringsidkare inte tillhandahåller information  till konsumenter i enlighet med artikel 7 i EU-förordningen,  ska marknadsföringslagen (2008:486) tillämpas, med undantag  av bestämmelserna i 29-36 §§ om marknadsstörningsavgift.  Sådan information ska anses vara väsentlig enligt 10 § tredje  stycket marknadsföringslagen.<p><a name="P9S2"></a></p><h4 name="Avgifter"><a name="Avgifter">Avgifter</a></h4><p><a name="P9S3"></a></p><a class="paragraf" name="P10"><b>10 §</b></a>   Regeringen eller den myndighet som regeringen  bestämmer får meddela föreskrifter om att den som omfattas av  skyldigheterna enligt artiklarna 4 och 5 i EU-förordningen  ska betala avgift för tillsynsmyndighetens verksamhet enligt  denna lag.<p><a name="P10S2"></a></p><h4 name="Överklagande"><a name="Överklagande">Överklagande</a></h4><p><a name="P10S3"></a></p><a class="paragraf" name="P11"><b>11 §</b></a>   Tillsynsmyndighetens beslut enligt denna lag får  överklagas till allmän förvaltningsdomstol. <p><a name="P11S2"></a></p>

Prövningstillstånd krävs vid överklagande till  kammarrätten.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>