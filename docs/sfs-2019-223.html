<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2019:223) om tobak och liknande produkter - SFS sfs-2019-223</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2019:223) om tobak och liknande produkter</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2019:223</span> •
                <span><strong>Utfärdad:</strong> 2019-05-02</span>
            </div>
        </header>

        <main class="law-content">
            <h2>Förordning (2019:223) om tobak och liknande produkter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2019:223<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2019-05-02 <br />  


<b>Ändrad</b>:   
t.o.m. SFS 2025:876<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2019:223">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2019:223">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Inledande bestämmelser
</a></li>
 <li><a href="#K2">2 kap. Produktkrav och rapporteringsskyldighet
</a></li>
 <li><a href="#K3">3 kap. Märkning och förpackning
</a></li>
 <li><a href="#K4">4 kap. Försäljning
</a></li>
 <li><a href="#K5">5 kap. Rökfria miljöer
</a></li>
 <li><a href="#K6">6 kap. Tillsyn 
</a></li>
 <li><a href="#K7">7 kap. Avgifter
</a></li>
 <li><a href="#K8">8 kap. Bemyndiganden
</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Inledande bestämmelser
</a></h3><p><a name="S2"></a></p><a class="paragraf" name="K1P1"><b>1 §</b></a>   I denna förordning finns kompletterande bestämmelser till  lagen (2018:2088) om tobak och liknande produkter.<p><a name="K1P1S2"></a></p><a class="paragraf" name="K1P2"><b>2 §</b></a>   De uttryck som används i lagen (2018:2088) om tobak och  liknande produkter och i Europaparlamentets och rådets  direktiv 2014/40/EU av den 3 april 2014 om tillnärmning av  medlemsstaternas lagar och andra författningar om  tillverkning, presentation och försäljning av tobaksvaror och  relaterade produkter och om upphävande av direktiv 2001/37/EG,  i den ursprungliga lydelsen, har samma betydelse i denna  förordning.<p><a name="K1P2S2"></a></p><br /><h3 name="K2"><a name="K2">2 kap. Produktkrav och rapporteringsskyldighet
</a></h3><p><a name="K1P2S2"></a></p><h4 name="Tobaksvaror och örtprodukter för rökning"><a name="Tobaksvaror och örtprodukter för rökning">Tobaksvaror och örtprodukter för rökning</a></h4><p><a name="K1P2S3"></a></p><a class="paragraf" name="K2P1"><b>1 §</b></a>   Folkhälsomyndigheten ska offentliggöra sådana uppgifter om <br />
   1. utsläpp och gränsvärden för skadliga ämnen som har  framkommit i samband med övervakning av gränsvärden enligt 
2 kap. 1 § lagen (2018:2088) om tobak och liknande produkter,<br />
   2. ingredienser och kvantiteter av dessa ingredienser samt  analyser av tillsatser som har rapporterats enligt 2 kap. 2 §  samma lag, och <br />
   3. ingredienser som har lämnats vid en anmälan om ny  tobaksvara enligt 2 kap. 3 § samma lag. <p><a name="K2P1S2"></a></p>

Offentliggörandet ska ske på en webbplats. Uppgifter som utgör  företagshemligheter ska inte offentliggöras. <p><a name="K2P1S3"></a></p><a class="paragraf" name="K2P2"><b>2 §</b></a>   Folkhälsomyndigheten ska i elektronisk form lagra sådana  uppgifter om <br />
   1. tobaksvaror och örtprodukter för rökning som har lämnats  enligt 2 kap. 2 § lagen (2018:2088) om tobak och liknande  produkter, <br />
   2. nya tobaksvaror som har lämnats vid en anmälan om ny  tobaksvara enligt 2 kap. 3 § samma lag, <br />
   3. tobaksvaror som har lämnats enligt 2 kap. 4 § samma lag,  och <br />
   4. tobaksvaror som har lämnats enligt 2 kap. 6 § samma lag. <p><a name="K2P2S2"></a></p>

Folkhälsomyndigheten ska hålla uppgifterna enligt första  stycket 1 och 4 samt uppgifterna om ingredienser i nya  tobaksvaror enligt första stycket 2 tillgängliga för andra  medlemsstater och Europeiska kommissionen. Folk-
hälsomyndigheten ska även hålla övriga uppgifter som har  lämnats enligt första stycket 2 och uppgifterna enligt första  stycket 3 tillgängliga för Europeiska kommissionen. <p><a name="K2P2S3"></a></p><h4 name="Elektroniska cigaretter och påfyllningsbehållare"><a name="Elektroniska cigaretter och påfyllningsbehållare">Elektroniska cigaretter och påfyllningsbehållare</a></h4><p><a name="K2P2S4"></a></p><h4 name="Produktanmälan"><a name="Produktanmälan">Produktanmälan</a></h4><p><a name="K2P2S5"></a></p><a class="paragraf" name="K2P3"><b>3 §</b></a>   En anmälan enligt 2 kap. 7 § lagen (2018:2088) om tobak  och liknande produkter ska, beroende på om produkten är en  elektronisk cigarett eller en påfyllningsbehållare, innehålla  följande uppgifter: <br />
   1. tillverkarens namn och kontaktuppgifter, en ansvarig  juridisk eller fysisk person inom Europeiska unionen och i  tillämpliga fall importören till unionen, <br />
   2. en förteckning över alla ingredienser som ingår i produkten  och de utsläpp som sker till följd av användningen av  produkten, uppdelad på varumärke och sort, med uppgift om  kvantiteter, <br />
   3. toxikologiska uppgifter om produktens ingredienser och  utsläpp, även vid upphettning, särskilt i fråga om effekter på  konsumenternas hälsa vid inandning och med beaktande av bland  annat eventuella beroendeframkallande effekter, <br />
   4. information om nikotindoser och nikotinupptag vid  konsumtion under förhållanden som är normala eller som  rimligen kan förutses, <br />
   5. en beskrivning av produktens beståndsdelar vilken i  förekommande fall inbegriper den elektroniska cigarettens  eller påfyllningsbehållarens öppnings- och  påfyllningsmekanism, <br />
   6. en beskrivning av tillverkningsprocessen, inklusive om den  omfattar serietillverkning, och en försäkran om att  tillverkningsprocessen är förenlig med kraven som ställs på  elektroniska cigaretter och påfyllningsbehållare, och <br />
   7. en försäkran om att tillverkaren och importören tar fullt  ansvar för produktens kvalitet och säkerhet när den  tillhandahålls konsumenter på marknaden och används under  förhållanden som är normala eller som rimligen kan förutses.<p><a name="K2P3S2"></a></p><a class="paragraf" name="K2P4"><b>4 §</b></a>   Anmälan enligt 3 § ska lämnas i elektroniskt format genom  en gemensam webbportal i enlighet med bilagan till  kommissionens genomförandebeslut (EU) 2015/2183 av den 
24 november 2015 om fastställande av ett gemensamt format för  anmälan av elektroniska cigaretter och påfyllningsbehållare. <p><a name="K2P4S2"></a></p>

Uppgifterna ska lämnas genom den tekniska lösning som  tillhandahålls av Europeiska kommissionen och benämns EU-CEG.<p><a name="K2P4S3"></a></p><a class="paragraf" name="K2P5"><b>5 §</b></a>   Tillverkare och importörer som ska lämna in uppgifter  enligt 3 § för första gången ska ansöka om ett  identifieringsnummer (uppgiftslämnarens ID) hos  administratören för den tekniska lösning som tillhandahålls av  Europeiska kommissionen. <p><a name="K2P5S2"></a></p>

Uppgiftslämnarens ID ska användas vid inlämnande av uppgifter  enligt 3 §.<p><a name="K2P5S3"></a></p><a class="paragraf" name="K2P6"><b>6 §</b></a>   Tillverkare eller importörer ska tilldela varje produkt  som ska anmälas enligt 3 § ett e-cigarettidentifieringsnummer 
(EC-ID) som är baserat på uppgiftslämnarens ID och året för  anmälan. <p><a name="K2P6S2"></a></p>

När tillverkare och importörer lämnar in uppgifter om  produkter med samma sammansättning och utformning ska de i så  stor utsträckning som möjligt använda samma EC-ID, särskilt om  uppgifterna lämnas in av olika medlemmar i en koncern. Det  gäller oberoende av varumärke, undersort och antal marknader  där varorna tillhandahålls konsumenter. <p><a name="K2P6S3"></a></p>

Om tillverkare eller importörer inte kan säkerställa att samma  EC-ID används för produkter med samma sammansättning och  utformning, ska de åtminstone i så stor utsträckning som  möjligt lämna uppgifter om de olika EC-ID som tilldelats dessa  produkter.<p><a name="K2P6S4"></a></p><a class="paragraf" name="K2P7"><b>7 §</b></a>   Tillverkare och importörer som ska lämna in uppgifter  enligt 3 § och som anser att uppgifterna utgör  företagshemligheter eller annars är konfidentiella ska ange  detta när uppgifterna lämnas in. <p><a name="K2P7S2"></a></p><a class="paragraf" name="K2P8"><b>8 §</b></a>   Folkhälsomyndigheten ska på en webbplats offentliggöra de  uppgifter som har lämnats enligt 2 kap. 7 § lagen (2018:2088)  om tobak och liknande produkter. Uppgifter som utgör  företagshemligheter ska inte offentliggöras.<p><a name="K2P8S2"></a></p><h4 name="Innehåll och utformning"><a name="Innehåll och utformning">Innehåll och utformning</a></h4><p><a name="K2P8S3"></a></p><a class="paragraf" name="K2P9"><b>9 §</b></a>   Vätska som innehåller nikotin får endast tillhandahållas  konsumenter på marknaden i <br />
   1. ändamålsenliga påfyllningsbehållare som inte överstiger 
10 milliliter, eller <br />
   2. elektroniska engångscigaretter eller engångspatroner där  patronerna eller tankarna inte överstiger 2 milliliter. <p><a name="K2P9S2"></a></p><a class="paragraf" name="K2P10"><b>10 §</b></a>   Vätska som innehåller nikotin får inte innehålla <br />
   1. mer nikotin än 20 milligram per milliliter,<br />
   2. vitaminer eller andra tillsatser som ger intryck av att en  elektronisk cigarett eller påfyllningsbehållare innebär en  hälsofördel eller minskade hälsorisker,<br />
   3. koffein, taurin eller andra tillsatser eller stimulerande  ämnen som är förknippade med energi och vitalitet,<br />
   4. tillsatser som färgar utsläpp, eller<br />
   5. tillsatser som är cancerframkallande, mutagena eller  reproduktionstoxiska i oförbränd form.<p><a name="K2P10S2"></a></p><a class="paragraf" name="K2P11"><b>11 §</b></a>   Endast ingredienser med hög renhet får användas vid  framställningen av vätska som innehåller nikotin. <p><a name="K2P11S2"></a></p>

Spår av andra ämnen än de ingredienser som enligt 3 § 2  redovisats i anmälan får förekomma upp till detektionsgränsen  endast om det tekniskt sett inte går att undvika dessa spår  under tillverkningen. <p><a name="K2P11S3"></a></p><a class="paragraf" name="K2P12"><b>12 §</b></a>   Med undantag för nikotin får vid framställningen av  vätska som innehåller nikotin endast sådana ingredienser  användas som inte utgör en risk för människors hälsa i  uppvärmd eller ouppvärmd form. <p><a name="K2P12S2"></a></p><a class="paragraf" name="K2P13"><b>13 §</b></a>   Elektroniska cigaretter ska avge nikotindoser på en jämn  nivå under normala användningsförhållanden. <p><a name="K2P13S2"></a></p><a class="paragraf" name="K2P14"><b>14 §</b></a>   Elektroniska cigaretter och påfyllningsbehållare ska vara  barn- och manipulationssäkra, vara skyddade mot skador och  läckage och ha en mekanism som säkerställer påfyllning utan  läckage.<p><a name="K2P14S2"></a></p>

Påfyllningsmekanismen ska <br />
   1. innebära en användning av en påfyllningsbehållare med ett  säkert fastsatt munstycke som är minst 9 millimeter långt och  som är smalare än och lätt passar in i öppningen på tanken  till den elektroniska cigarett som den används tillsammans  med, och ha en flödeskontrollmekanism som avger högst 20  droppar påfyllningsvätska per minut i vertikalt läge vid ett  atmosfärstryck vid 20 ± 5°C, eller <br />
   2. fungera med hjälp av ett dockningssystem som endast avger  påfyllningsvätskor till den elektroniska cigarettens tank om  den elektroniska cigaretten och påfyllningsbehållaren är  anslutna. <p><a name="K2P14S3"></a></p><h4 name="Rapportering av försäljningsvolymer"><a name="Rapportering av försäljningsvolymer">Rapportering av försäljningsvolymer</a></h4><p><a name="K2P14S4"></a></p><a class="paragraf" name="K2P15"><b>15 §</b></a>   Tillverkare och importörer ska varje år senast den 
31 mars för föregående år lämna de uppgifter som avses i 
2 kap. 9 § lagen (2018:2088) om tobak och liknande produkter.<p><a name="K2P15S2"></a></p><a class="paragraf" name="K2P16"><b>16 §</b></a>   Folkhälsomyndigheten ska hålla de uppgifter som  rapporterats enligt 2 kap. 9 § lagen (2018:2088) om tobak och  liknande produkter tillgängliga för andra medlemsstater och  Europeiska kommissionen.<p><a name="K2P16S2"></a></p>

Folkhälsomyndigheten ska offentliggöra när en tillverkare  eller importör har fullgjort sin rapporteringsskyldighet  enligt 2 kap. 9 § samma lag.<p><a name="K2P16S3"></a></p><h4 name="Produktkontroll"><a name="Produktkontroll">Produktkontroll</a></h4><p><a name="K2P16S4"></a></p><a class="paragraf" name="K2P17"><b>17 §</b></a>   Om en tillverkare, importör eller distributör av  elektroniska cigaretter eller påfyllningsbehållare gör en  underrättelse enligt 2 kap. 11 § andra stycket lagen 
(2018:2088) om tobak och liknande produkter, ska denne lämna  uppgifter om risker för människors hälsa och säkerhet.<p><a name="K2P17S2"></a></p><br /><h3 name="K3"><a name="K3">3 kap. Märkning och förpackning
</a></h3><p><a name="K2P17S2"></a></p><h4 name="Tobaksprodukter och örtprodukter för rökning"><a name="Tobaksprodukter och örtprodukter för rökning">Tobaksprodukter och örtprodukter för rökning</a></h4><p><a name="K2P17S3"></a></p><h4 name="Hälsovarningar"><a name="Hälsovarningar">Hälsovarningar</a></h4><p><a name="K2P17S4"></a></p><a class="paragraf" name="K3P1"><b>1 §</b></a>   Förpackningar till tobaksvaror och örtprodukter för  rökning som är avsedda att tillhandahållas konsumenter på den  svenska marknaden ska vara försedda med sådana hälsovarningar  som avses i 3 kap. 1 § lagen (2018:2088) om tobak och liknande  produkter. Hälsovarningarna ska vara på svenska och täcka hela  den yta som reserverats för dessa på förpackningarna. De får  inte kommenteras, omformuleras eller hänvisas till i någon  form. <p><a name="K3P1S2"></a></p><h4 name="Styckförpackningars utformning"><a name="Styckförpackningars utformning">Styckförpackningars utformning</a></h4><p><a name="K3P1S3"></a></p><a class="paragraf" name="K3P2"><b>2 §</b></a>   Styckförpackningar med cigaretter ska vara  rätblocksformade och bestå av kartong eller mjukt material.  Sådana förpackningar får inte ha en öppning som kan stängas på  nytt eller återförslutas efter att de har öppnats för första  gången, annat än genom att ha ett vikbart lock eller ett  fällbart lock som är fastsatt på en ask. Locket på en  styckförpackning med vikbart eller fällbart lock får endast  vara fäst baktill på förpackningen.<p><a name="K3P2S2"></a></p>

Styckförpackningar med rulltobak ska vara rätblocksformade  eller cylinderformade eller ha formen av en påse. <p><a name="K3P2S3"></a></p><h4 name="Spårbarhet"><a name="Spårbarhet">Spårbarhet</a></h4><p><a name="K3P2S4"></a></p><a class="paragraf" name="K3P3"><b>3 §</b></a>   Folkhälsomyndigheten är sådan id-utfärdare som avses i  kommissionens genomförandeförordning (EU) 2018/574 av den 
15 december 2017 om tekniska standarder för inrättande och  drift av ett spårbarhetssystem för tobaksvaror.<p><a name="K3P3S2"></a></p>

Folkhälsomyndigheten får till en enskild överlämna uppgiften  att vara id-utfärdare. Om myndigheten beslutar om ett sådant  överlämnande ska den offentliggöra uppgifter om id-utfärdarens  identitet och id-utfärdarens identifieringskod i enlighet med  artikel 3.7 i kommissionens genomförandeförordning.<p><a name="K3P3S3"></a></p><a class="paragraf" name="K3P4"><b>4 §</b></a>   Artikel 4.1 andra stycket i kommissionens  genomförandeförordning (EU) 2018/574 av den 15 december 2017  om tekniska standarder för inrättande och drift av ett  spårbarhetssystem för tobaksvaror ska tillämpas för  tobaksvaror som släpps ut på den svenska marknaden.<p><a name="K3P4S2"></a></p><a class="paragraf" name="K3P5"><b>5 §</b></a>   Sådant intyg som avses i artikel 7.2 i kommissionens  genomförandeförordning (EU) 2018/574 av den 15 december 2017  om tekniska standarder för inrättande och drift av ett  spårbarhetssystem för tobaksvaror ska lämnas in till  Folkhälsomyndigheten.<p><a name="K3P5S2"></a></p><a class="paragraf" name="K3P6"><b>6 §</b></a>   Folkhälsomyndigheten får, under de förutsättningar som  anges i artik-larna 15.4, 17.4 och 19.4 i kommissionens  genomförandeförordning (EU) 2018/574 av den 15 december 2017  om tekniska standarder för inrättande och drift av ett  spårbarhetssystem för tobaksvaror, besluta att identifierings-
koder ska avaktiveras. <p><a name="K3P6S2"></a></p><a class="paragraf" name="K3P7"><b>7 §</b></a>   Folkhälsomyndigheten ska ha full tillgång till de  datalagringsanläggningar som avses i 3 kap. 11 § lagen 
(2018:2088) om tobak och liknande produkter.<p><a name="K3P7S2"></a></p>

Folkhälsomyndigheten är sådan nationell handläggare som avses  i artikel 25.1 k i kommissionens genomförandeförordning (EU) 
2018/574 av den 15 december 2017 om tekniska standarder för  inrättande och drift av ett spårbarhetssystem för tobaksvaror.<p><a name="K3P7S3"></a></p>

Folkhälsomyndigheten får, när det är motiverat, bevilja  tillverkare och importörer tillgång till de lagrade  uppgifterna.<p><a name="K3P7S4"></a></p><a class="paragraf" name="K3P8"><b>8 §</b></a>   Den rapport som avses i 3 kap. 10 § andra stycket lagen 
(2018:2088) om tobak och liknande produkter ska lämnas in till  Folkhälsomyndigheten.<p><a name="K3P8S2"></a></p><h4 name="Elektroniska cigaretter och påfyllningsbehållare"><a name="Elektroniska cigaretter och påfyllningsbehållare">Elektroniska cigaretter och påfyllningsbehållare</a></h4><p><a name="K3P8S3"></a></p><h4 name="Hälsovarningar"><a name="Hälsovarningar">Hälsovarningar</a></h4><p><a name="K3P8S4"></a></p><a class="paragraf" name="K3P9"><b>9 §</b></a>   En hälsovarning enligt 3 kap. 2 § lagen (2018:2088) om  tobak och liknande produkter ska ha följande lydelse: "Denna  produkt innehåller nikotin som är ett mycket  beroendeframkallande ämne.".<p><a name="K3P9S2"></a></p>

Hälsovarningen ska <br />
   1. återges på de två största ytorna på styckförpackningen och  eventuella ytterförpackningar,<br />
   2. täcka 30 procent av ytorna på styckförpackningen och  eventuella ytterförpackningar,<br />
   3. vara tryckt med typsnittet Helvetica med fet stil i svart  på vit bakgrund,<br />
   4. täcka största möjliga andel av den yta som har reserverats  för varningen,<br />
   5. vara placerad i centrum på den reserverade ytan, och på  rätblocksformade förpackningar och eventuella  ytterförpackningar vara parallell med styckförpackningens  eller ytterförpackningens sidokant, och<br />
   6. vara parallell med huvudtexten på den yta som reserverats  för varningen.<p><a name="K3P9S3"></a></p><h4 name="Informationsblad"><a name="Informationsblad">Informationsblad</a></h4><p><a name="K3P9S4"></a></p><a class="paragraf" name="K3P10"><b>10 §</b></a>   Ett informationsblad som avses i 3 kap. 5 § lagen 
(2018:2088) om tobak och liknande produkter ska innehålla  uppgifter om <br />
   1. bruks- och förvaringsanvisning för produkten med omnämnande  om att produkten inte rekommenderas för ungdomar och icke-
rökare,<br />
   2. kontraindikationer,<br />
   3. varningar som vänder sig till specifika riskgrupper,<br />
   4. eventuella skadliga effekter,<br />
   5. beroendeframkallande egenskaper och toxicitet, och<br />
   6. kontaktuppgifter till tillverkaren eller importören och en  juridisk eller fysisk kontaktperson inom Europeiska unionen.<p><a name="K3P10S2"></a></p><a class="paragraf" name="K3P11"><b>11 §</b></a>   Påfyllningsbara elektroniska cigaretter och  påfyllningsbehållare ska innehålla lämpliga anvisningar för  påfyllning, inklusive diagram, som en del av den  bruksanvisning som avses i 10 § 1. <p><a name="K3P11S2"></a></p>

I bruksanvisningen för påfyllningsbara elektroniska cigaretter  och påfyllningsbehållare med en påfyllningsmekanism av den typ  som avses i 2 kap. 14 § andra stycket 1 ska munstyckets eller  tanköppningens bredd anges så att konsumenterna kan avgöra om  påfyllningsbehållarna och de elektroniska cigaretterna är  kompatibla. <p><a name="K3P11S3"></a></p>

I bruksanvisningen för påfyllningsbara elektroniska cigaretter  och påfyllningsbehållare med en påfyllningsmekanism av den typ  som avses i 2 kap. 14 § andra stycket 2 ska de typer av  dockningssystem som är kompatibla med sådana elektroniska  cigaretter och påfyllningsbehållare anges.<p><a name="K3P11S4"></a></p><h4 name="Innehållsdeklaration"><a name="Innehållsdeklaration">Innehållsdeklaration</a></h4><p><a name="K3P11S5"></a></p><a class="paragraf" name="K3P12"><b>12 §</b></a>   En innehållsdeklaration enligt 3 kap. 6 § lagen 
(2018:2088) om tobak och liknande produkter ska innehålla <br />
   1. en förteckning över alla ingredienser som ingår i produkten  i fallande viktordning, <br />
   2. uppgift om innehåll av nikotin i produkten och fördelningen  per dos,<br />
   3. satsnumret, och<br />
   4. en rekommendation om att förvara produkten utom räckhåll  för barn.<p><a name="K3P12S2"></a></p><br /><h3 name="K4"><a name="K4">4 kap. Försäljning
</a></h3><p><a name="K3P12S2"></a></p><a class="paragraf" name="K4P1"><b>1 §</b></a>   Kommunen ska fatta beslut i ett ärende om  försäljningstillstånd enligt 5 kap. 1 § lagen (2018:2088) om  tobak och liknande produkter inom fyra månader från det att en  fullständig ansökan har kommit in till kommunen. <p><a name="K4P1S2"></a></p>

Om det är nödvändigt på grund av utredningen, får kommunen  besluta att handläggningstiden ska förlängas med högst fyra  månader. Sökanden ska innan den ursprungliga tidsfristen gått  ut informeras om skälen för att handläggningstiden förlängs.<p><a name="K4P1S3"></a></p>

Ett beslut om att förlänga tidsfristen får inte överklagas. <p><a name="K4P1S4"></a></p><a class="paragraf" name="K4P2"><b>2 §</b></a>   I 8 § lagen (2009:1079) om tjänster på den inre marknaden  finns bestämmelser om att mottagningsbevis ska skickas till  sökanden när en fullständig ansökan har kommit in och om  innehållet i ett sådant bevis. <p><a name="K4P2S2"></a></p><br /><h3 name="K5"><a name="K5">5 kap. Rökfria miljöer
</a></h3><p><a name="K4P2S2"></a></p><a class="paragraf" name="K5P1"><b>1 §</b></a>   Sådana rum som avses i 6 kap. 6 § lagen (2018:2088) om  tobak och liknande produkter ska vara så utformade och  ventilerade att rök inte sprids till övriga delar av  serveringsstället.<p><a name="K5P1S2"></a></p><br /><h3 name="K6"><a name="K6">6 kap. Tillsyn 
</a></h3><p><a name="K5P1S2"></a></p><a class="paragraf" name="K6P1"><b>1 §</b></a>   Folkhälsomyndigheten ansvarar för tillsynsvägledning när  det gäller kommunens tillsyn över bestämmelserna om  identitets- och säkerhetsmärkning i 3 kap. 7 § lagen 
(2018:2088) om tobak och liknande produkter. <p><a name="K6P1S2"></a></p>

Folkhälsomyndigheten utövar tillsyn över att bestämmelserna om  spårbarhet och säkerhetsmärkning i 3 kap. 7-10 §§ lagen om  tobak och liknande produkter och i anslutande föreskrifter  följs i andra fall än när kommunen utövar tillsyn.<p><a name="K6P1S3"></a></p><a class="paragraf" name="K6P2"><b>2 §</b></a>   När en kommun utövar tillsyn enligt 7 kap. 3 § 1 och 2  lagen (2018:2088) om tobak och liknande produkter ska den ha  det ansvar som en marknadskontrollmyndighet har enligt  artiklarna 11.1-11.3, 11.5-11.7, 11.9, 16.1-16.5 och 17-19 i  Europaparlamentets och rådets förordning (EU) 2019/1020 av den 
20 juni 2019 om marknadskontroll och överensstämmelse för  produkter och om ändring av direktiv 2004/42/EG och  förordningarna (EG) nr 765/2008 och (EU) nr 305/2011.<br /><i>Lag (2024:198)</i>.<p><a name="K6P2S2"></a></p><a class="paragraf" name="K6P3"><b>3 §</b></a>   En kommun ska rådgöra med Folkhälsomyndigheten innan en  åtgärd vidtas enligt artiklarna 16.5 eller 19 i förordning 
(EU) 2019/1020. När kommunen har vidtagit åtgärder enligt  artikel 16 eller 19 i förordning (EU) 2019/1020 ska den  snarast möjligt informera Folkhälsomyndigheten om åtgärden.<br />
Förordning (2022:1201).<p><a name="K6P3S2"></a></p><br /><h3 name="K7"><a name="K7">7 kap. Avgifter
</a></h3><p><a name="K6P3S2"></a></p><h4 name="Tobaksvaror och örtprodukter för rökning"><a name="Tobaksvaror och örtprodukter för rökning">Tobaksvaror och örtprodukter för rökning</a></h4><p><a name="K6P3S3"></a></p><a class="paragraf" name="K7P1"><b>1 §</b></a>   För Folkhälsomyndighetens tillsyn över 2 kap. 1, 2 och 
6 §§ lagen (2018:2088) om tobak och liknande produkter och för  myndighetens arbete med att ta emot, lagra, hantera, analysera  och offentliggöra de uppgifter som enligt 2 kap. 2 och 6 §§  den lagen lämnas till myndigheten ska avgifter enligt 2 och 
3 §§ betalas. <i>Lag (2024:198)</i>.<p><a name="K7P1S2"></a></p><a class="paragraf" name="K7P2"><b>2 §</b></a>   Den som enligt 2 kap. 2 § första stycket lagen (2018:2088)  om tobak och liknande produkter lämnar uppgifter till  Folkhälsomyndigheten ska, för varje märke och typ, betala en  avgift till Folkhälsomyndigheten på<br />
   1. 2 400 kronor avseende cigaretter,<br />
   2. 2 400 kronor avseende rulltobak,<br />
   3. 2 300 kronor avseende tobak för användning i munnen, och<br />
   4. 2 300 kronor avseende tobaksvaror som inte omfattas av 1-3.<br />
Förordning (2025:876).<p><a name="K7P2S2"></a></p><a class="paragraf" name="K7P3"><b>3 §</b></a>   Den som enligt 2 kap. 6 § lagen (2018:2088) om tobak och  liknande produkter lämnar uppgifter till Folkhälsomyndigheten  ska, för varje märke och typ, betala en årlig avgift till  Folkhälsomyndigheten på<br />
   1. 4 500 kronor avseende cigaretter,<br />
   2. 3 700 kronor avseende rulltobak och upphettade tobaksvaror,<br />
   3. 1 800 kronor avseende tobak för användning i munnen, och <br />
   4. 1 500 kronor avseende tobaksvaror som inte omfattas av 1-3.<br />
Förordning (2025:876).<p><a name="K7P3S2"></a></p><a class="paragraf" name="K7P4"><b>4 §</b></a>   Avgift enligt 2 och 3 §§ ska betalas till  Folkhälsomyndigheten på det sätt som myndigheten anvisar.<p><a name="K7P4S2"></a></p>

Om det finns särskilda skäl, får Folkhälsomyndigheten i det  enskilda fallet besluta att en avgift ska sättas ned eller  efterskänkas. Förordning (2022:1265).<p><a name="K7P4S3"></a></p><h4 name="Elektroniska cigaretter och påfyllningsbehållare"><a name="Elektroniska cigaretter och påfyllningsbehållare">Elektroniska cigaretter och påfyllningsbehållare</a></h4><p><a name="K7P4S4"></a></p><a class="paragraf" name="K7P5"><b>5 §</b></a>   Den som enligt 2 kap. 7 § lagen (2018:2088) om tobak och  liknande produkter anmäler en produkt som är avsedd att  tillhandahållas konsumenter på den svenska marknaden ska till  Folkhälsomyndigheten betala en avgift på 2 400 kronor för  varje märke och typ. Förordning (2025:876).<p><a name="K7P5S2"></a></p><a class="paragraf" name="K7P6"><b>6 §</b></a>   Den som enligt 2 kap. 7 § lagen (2018:2088) om tobak och  liknande produkter anmäler en väsentlig ändring av en produkt  ska till Folkhälsomyndigheten betala en avgift på 2 400 kronor  för varje märke och typ. Förordning (2025:876).<p><a name="K7P6S2"></a></p><a class="paragraf" name="K7P7"><b>7 §</b></a>   Avgift enligt 5 och 6 §§ ska betalas till  Folkhälsomyndigheten på det sätt som myndigheten anvisar.  Handläggningen av anmälan påbörjas när betalningen har kommit  myndigheten till handa. Anmälan får avvisas om betalningen  inte har kommit myndigheten till handa inom 30 dagar från det  att myndigheten har anvisat hur betalningen ska ske. <p><a name="K7P7S2"></a></p><a class="paragraf" name="K7P8"><b>8 §</b></a>   Om det finns särskilda skäl, får Folkhälsomyndigheten i  det enskilda fallet besluta att en avgift ska sättas ned eller  efterskänkas.<p><a name="K7P8S2"></a></p><a class="paragraf" name="K7P9"><b>9 §</b></a>   Folkhälsomyndigheten ska varje år se över och, vid behov,  senast den 1 september till regeringen (Socialdepartementet)  föreslå ändringar av de avgifter som avses i 5 och 6 §§. <p><a name="K7P9S2"></a></p><br /><h3 name="K8"><a name="K8">8 kap. Bemyndiganden
</a></h3><p><a name="K7P9S2"></a></p><h4 name="Tobaksvaror och örtprodukter för rökning"><a name="Tobaksvaror och örtprodukter för rökning">Tobaksvaror och örtprodukter för rökning</a></h4><p><a name="K7P9S3"></a></p><h4 name="Produktkrav och rapporteringsskyldighet"><a name="Produktkrav och rapporteringsskyldighet">Produktkrav och rapporteringsskyldighet</a></h4><p><a name="K7P9S4"></a></p><a class="paragraf" name="K8P1"><b>1 §</b></a>   Folkhälsomyndigheten får meddela föreskrifter om<br />
   1. vilka cigaretter, vilken rulltobak och vilka upphettade  tobaksvaror som ska anses ha karakteristisk smak,<br />
   2. vilka tillsatser i tobaksvaror som ska förbjudas,<br />
   3. gränsvärden för skadliga ämnen som tobaksvaror får  innehålla eller ge upphov till, och<br />
   4. mätning och övervakning av sådana gränsvärden.<br /><i>Lag (2024:198)</i>.<p><a name="K8P1S2"></a></p><a class="paragraf" name="K8P2"><b>2 §</b></a>   Folkhälsomyndigheten får meddela föreskrifter om den  uppgiftsskyldighet som anges i 2 kap. 2 § lagen (2018:2088) om  tobak och liknande produkter.<p><a name="K8P2S2"></a></p><h4 name="Krav på anmälan av nya tobaksvaror"><a name="Krav på anmälan av nya tobaksvaror">Krav på anmälan av nya tobaksvaror</a></h4><p><a name="K8P2S3"></a></p><a class="paragraf" name="K8P3"><b>3 §</b></a>   Folkhälsomyndigheten får meddela föreskrifter om <br />
   1. hur anmälan av nya tobaksvaror ska göras enligt 2 kap. 3 §  första stycket lagen (2018:2088) om tobak och liknande  produkter, <br />
   2. vad en sådan anmälan ska innehålla, och<br />
   3. den rapporteringsskyldighet som anges i 2 kap. 4 § första  stycket samma lag. <p><a name="K8P3S2"></a></p><h4 name="Rapportering av marknadsföringskostnader för tobaksvaror"><a name="Rapportering av marknadsföringskostnader för tobaksvaror">Rapportering av marknadsföringskostnader för tobaksvaror</a></h4><p><a name="K8P3S3"></a></p><a class="paragraf" name="K8P4"><b>4 §</b></a>   Folkhälsomyndigheten får meddela föreskrifter om den  rapporteringsskyldighet som anges i 2 kap. 6 § lagen 
(2018:2088) om tobak och liknande produkter.<p><a name="K8P4S2"></a></p><h4 name="Elektroniska cigaretter och påfyllningsbehållare"><a name="Elektroniska cigaretter och påfyllningsbehållare">Elektroniska cigaretter och påfyllningsbehållare</a></h4><p><a name="K8P4S3"></a></p><h4 name="Produktanmälan"><a name="Produktanmälan">Produktanmälan</a></h4><p><a name="K8P4S4"></a></p><a class="paragraf" name="K8P5"><b>5 §</b></a>   Folkhälsomyndigheten får meddela ytterligare föreskrifter  om utformningen av och innehållet i en anmälan enligt 2 kap. 
7 § lagen (2018:2088) om tobak och liknande produkter.<p><a name="K8P5S2"></a></p><h4 name="Informationsblad"><a name="Informationsblad">Informationsblad</a></h4><p><a name="K8P5S3"></a></p><a class="paragraf" name="K8P6"><b>6 §</b></a>   Folkhälsomyndigheten får meddela ytterligare föreskrifter  om utformningen av och innehållet i informationsblad enligt 
3 kap. 5 § lagen (2018:2088) om tobak och liknande produkter.<p><a name="K8P6S2"></a></p><h4 name="Innehållsdeklaration"><a name="Innehållsdeklaration">Innehållsdeklaration</a></h4><p><a name="K8P6S3"></a></p><a class="paragraf" name="K8P7"><b>7 §</b></a>   Folkhälsomyndigheten får meddela ytterligare föreskrifter  om innehållet i och utformningen av innehållsdeklarationen  enligt 3 kap. 6 § lagen (2018:2088) om tobak och liknande  produkter.<p><a name="K8P7S2"></a></p><h4 name="Rapportering av försäljningsvolymer"><a name="Rapportering av försäljningsvolymer">Rapportering av försäljningsvolymer</a></h4><p><a name="K8P7S3"></a></p><a class="paragraf" name="K8P8"><b>8 §</b></a>   Folkhälsomyndigheten får meddela ytterligare föreskrifter  om fullgörandet av den rapporteringsskyldighet som anges i 
2 kap. 9 § lagen (2018:2088) om tobak och liknande produkter.<p><a name="K8P8S2"></a></p><h4 name="Produktkontroll"><a name="Produktkontroll">Produktkontroll</a></h4><p><a name="K8P8S3"></a></p><a class="paragraf" name="K8P9"><b>9 §</b></a>   Folkhälsomyndigheten får meddela föreskrifter om det  system för informationsinsamling som anges i 2 kap. 10 §  första stycket lagen (2018:2088) om tobak och liknande  produkter. <p><a name="K8P9S2"></a></p><a class="paragraf" name="K8P10"><b>10 §</b></a>   Folkhälsomyndigheten får meddela ytterligare föreskrifter  om underrättelseskyldigheten enligt 2 kap. 11 § andra stycket  lagen (2018:2088) om tobak och liknande produkter. <p><a name="K8P10S2"></a></p><h4 name="Hälsovarningar"><a name="Hälsovarningar">Hälsovarningar</a></h4><p><a name="K8P10S3"></a></p><a class="paragraf" name="K8P11"><b>11 §</b></a>   Folkhälsomyndigheten får meddela ytterligare föreskrifter  om hur hälsovarningar enligt 3 kap. 1 och 2 §§ lagen 
(2018:2088) om tobak och liknande produkter ska utformas. <p><a name="K8P11S2"></a></p><h4 name="Spårbarhet och säkerhetsmärkning"><a name="Spårbarhet och säkerhetsmärkning">Spårbarhet och säkerhetsmärkning</a></h4><p><a name="K8P11S3"></a></p><a class="paragraf" name="K8P12"><b>12 §</b></a>   Folkhälsomyndigheten får meddela föreskrifter om  utformningen av den unika identitetsmärkningen och  säkerhetsmärkningen enligt 3 kap. 7 § lagen (2018:2088) om  tobak och liknande produkter. <p><a name="K8P12S2"></a></p>

Folkhälsomyndigheten ska lämna information om  säkerhetsmärkningen på det sätt som anges i artikel 3.3 och 
3.4 i kommissionens genomförandebeslut (EU) 2018/576 av den 
15 december 2017 om tekniska standarder för säkerhetsmärkning  som ska tillämpas på tobaksvaror. <p><a name="K8P12S3"></a></p><a class="paragraf" name="K8P13"><b>13 §</b></a>   Folkhälsomyndigheten får meddela föreskrifter om <br />
   1. registreringsskyldigheten och skyldigheten att upprätthålla  register enligt 3 kap. 8 och 9 §§ lagen (2018:2088) om tobak  och liknande produkter, och <br />
   2. tekniska standarder för inrättande och drift av ett system  för spårning.<p><a name="K8P13S2"></a></p><h4 name="Egenkontrollprogram"><a name="Egenkontrollprogram">Egenkontrollprogram</a></h4><p><a name="K8P13S3"></a></p><a class="paragraf" name="K8P14"><b>14 §</b></a>   Folkhälsomyndigheten får meddela föreskrifter om  utformningen av egenkontrollprogram som anges i 5 kap. 6 och 
16 §§ lagen (2018:2088) om tobak och liknande produkter.<br />
Förordning (2022:1500).<p><a name="K8P14S2"></a></p><h4 name="Kontrollköp"><a name="Kontrollköp">Kontrollköp</a></h4><p><a name="K8P14S3"></a></p><a class="paragraf" name="K8P15"><b>15 §</b></a>   Folkhälsomyndigheten får meddela föreskrifter om  genomförandet av kontrollköp enligt 7 kap. 22 § lagen 
(2018:2088) om tobak och liknande produkter.<p><a name="K8P15S2"></a></p><h4 name="Verkställighetsföreskrifter"><a name="Verkställighetsföreskrifter">Verkställighetsföreskrifter</a></h4><p><a name="K8P15S3"></a></p><a class="paragraf" name="K8P16"><b>16 §</b></a>   Folkhälsomyndigheten får meddela föreskrifter om  verkställigheten av lagen (2018:2088) om tobak och liknande  produkter och av denna förordning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>