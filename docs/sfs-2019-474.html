<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2019:474) om statsbidrag för insatser som bidrar till att motverka ofrivillig ensamhet - SFS sfs-2019-474</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2019:474) om statsbidrag för insatser som bidrar till att motverka ofrivillig ensamhet</h1>
            <div class="meta-info">
                <span><strong>SFS:</strong> 2019:474</span> •
                <span><strong>Utfärdad:</strong> 2019-06-19</span>
            </div>
        </header>

        <main class="law-content">
            <h2>Förordning (2019:474) om statsbidrag för insatser som bidrar till att motverka ofrivillig ensamhet</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2019:474<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2019-06-19 <br />  


<b>Ändrad</b>:   
t.o.m. SFS 2025:9<br />  

<b>Övrig text</b>:   
Rättelsesida 2019:474 har iakttagits. <br />  


<b>Ändringsregister</b>:   
<a href="http://rkrattsbaser.gov.se/sfsr?bet=2019:474">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2019:474">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om statsbidrag för  insatser som bidrar till att motverka ofrivillig ensamhet.<p><a name="P1S2"></a></p>

Bidrag enligt denna förordning lämnas i mån av tillgång på  medel.<p><a name="P1S3"></a></p>

Förordningen är meddelad med stöd av 8 kap. 7 §  regeringsformen. Förordning (2025:9).<p><a name="P1S4"></a></p><h4 name="Syftet med bidraget"><a name="Syftet med bidraget">Syftet med bidraget</a></h4><p><a name="P1S5"></a></p><a class="paragraf" name="P2"><b>2 §</b></a>   Syftet med bidraget är att förebygga och bryta ofrivillig  ensamhet och isolering. Förordning (2022:1825).<p><a name="P2S2"></a></p><h4 name="Formen för bidrag"><a name="Formen för bidrag">Formen för bidrag</a></h4><p><a name="P2S3"></a></p><a class="paragraf" name="P3"><b>3 §</b></a>   Bidraget lämnas i form av verksamhetsbidrag.<br />
Förordning (2025:9).<p><a name="P3S2"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P3S3"></a></p><a class="paragraf" name="P4"><b>4 §</b></a>   Bidrag får lämnas för<br />
   1. att anordna aktiviteter som bidrar till gemenskap och  stimulans,<br />
   2. att skapa mötesplatser och kontaktytor mellan personer, och <br />
   3. åtgärder som möjliggör att fler kan engagera sig ideellt  eller delta i verksamheter som anordnas ideellt. <p><a name="P4S2"></a></p>

Bidrag får även lämnas för andra åtgärder som bidrar till att  förebygga och bryta ofrivillig ensamhet och isolering.<br />
Förordning (2022:1825).<p><a name="P4S3"></a></p><a class="paragraf" name="P4a"><b>4 a §</b></a>   Bidraget får även lämnas för vissa kostnader för  administration av den verksamhet som bidrag lämnas för.<br />
Förordning (2025:9).<p><a name="P4aS2"></a></p><a class="paragraf" name="P5"><b>5 §</b></a>   Bidrag får lämnas till en ideell förening som<br />
   1. är självständig,<br />
   2. är demokratiskt uppbyggd, och<br />
   3. bedriver verksamhet i Sverige sedan minst två år före det  datum då ansökan om bidrag lämnas in.<p><a name="P5S2"></a></p>

För att kunna få bidrag krävs även att föreningen<br />
   1. är förankrad och verksam på regional eller lokal nivå,<br />
   2. är rikstäckande med verksamhet som riktar sig till utövare  på regional eller lokal nivå, eller<br />
   3. bedriver verksamhet av riksintresse.<br />
Förordning (2025:9).<p><a name="P5S3"></a></p><a class="paragraf" name="P5a"><b>5 a §</b></a>   Bidrag får även lämnas till en stiftelse som<br />
   1. inte är statlig eller kommunal,<br />
   2. saknar vinstsyfte, och<br />
   3. uppfyller kraven i 5 § första stycket 1 och 3 och andra  stycket 1, 2 eller 3. Förordning (2025:9).<p><a name="P5aS2"></a></p><a class="paragraf" name="P5b"><b>5 b §</b></a>   Bidrag får även lämnas till ett registrerat trossamfund  i den mening som avses i 5 § lagen (1998:1593) om trossamfund  och en församling inom ett sådant trossamfund, under  förutsättning att trossamfundet eller församlingen uppfyller  kraven i 5 § första stycket 1 och 3 och andra stycket 1, 2  eller 3. Förordning (2025:9).<p><a name="P5bS2"></a></p><a class="paragraf" name="P5c"><b>5 c §</b></a>   Bidrag får inte lämnas till en organisation om den eller  någon av dess företrädare som agerar inom ramen för  verksamheten<br />
   1. utövar våld, tvång eller hot mot en person eller på annat  sätt kränker en persons grundläggande fri- och rättigheter,<br />
   2. diskriminerar personer eller grupper av personer eller på  annat sätt bryter mot principen om alla människors lika värde,<br />
   3. försvarar, främjar eller uppmanar till sådana ageranden som  anges i 1 eller 2, eller<br />
   4. motarbetar det demokratiska styrelseskicket.<p><a name="P5cS2"></a></p>

Bidrag får inte heller lämnas till en organisation om det  framkommer att någon av dess samarbetsorganisationer, eller en  företrädare för samarbetsorganisationen, agerar på ett sådant  sätt som anges i första stycket. Förordning (2025:9).<p><a name="P5cS3"></a></p><a class="paragraf" name="P5d"><b>5 d §</b></a>   Om en organisation, dess företrädare, organisationens  samarbetsorganisation eller samarbetsorganisationens  företrädare har agerat på ett sådant sätt som anges i 5 c §,  får bidrag ändå lämnas till organisationen om det finns  särskilda skäl. Vid denna bedömning ska det särskilt beaktas  om<br />
   1. organisationen har tagit avstånd från agerandet,<br />
   2. organisationen har vidtagit adekvata åtgärder för att  säkerställa att agerandet inte upprepas,<br />
   3. det är fråga om ett enstaka agerande, och<br />
   4. agerandet ligger långt tillbaka i tiden.<p><a name="P5dS2"></a></p>

Vid allvarliga överträdelser av en samarbetsorganisation,  eller dess företrädare, ska det vid bedömningen även särskilt  beaktas om samarbetet har avbrutits. Förordning (2025:9).<p><a name="P5dS3"></a></p><a class="paragraf" name="P5e"><b>5 e §</b></a>   Bidrag får inte lämnas till en organisation som<br />
   1. är i likvidation eller försatt i konkurs,<br />
   2. har skatte- eller avgiftsskulder eller andra skulder som  har lämnats över till Kronofogdemyndigheten och som vid  indrivning handläggs som allmänt mål, eller<br />
   3. har en skuld som inte har betalats i rätt tid och som avser  återkrav av bidrag som har lämnats av Socialstyrelsen.<br />
Förordning (2025:9).<p><a name="P5eS2"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P5eS3"></a></p><a class="paragraf" name="P6"><b>6 §</b></a>   Socialstyrelsen prövar frågor om bidrag enligt denna  förordning.<p><a name="P6S2"></a></p>

En ansökan om bidrag ska göras av en behörig företrädare för  organisationen. Ansökan ska ha kommit in till Socialstyrelsen  senast vid den tidpunkt som myndigheten bestämmer.<br />
Förordning (2025:9).<p><a name="P6S3"></a></p><a class="paragraf" name="P7"><b>7 §</b></a>   Den sökande ska lämna de handlingar och uppgifter som  Socialstyrelsen behöver för att kunna pröva ansökan. <p><a name="P7S2"></a></p>

Om sökanden inte har lämnat de underlag som Socialstyrelsen  behöver för att kunna pröva ansökan ska sökanden ges tillfälle  att inom en viss tid komplettera ansökan. Om sökanden inte  följer en uppmaning att komplettera ansökan, får  Socialstyrelsen pröva ansökan i befintligt skick.<p><a name="P7S3"></a></p><h4 name="Fördelning av bidrag"><a name="Fördelning av bidrag">Fördelning av bidrag</a></h4><p><a name="P7S4"></a></p><a class="paragraf" name="P8"><b>8 §</b></a>   Socialstyrelsen får prioritera mellan inkomna ansökningar  och ge företräde till de ansökningar som bedöms ha bäst  förutsättningar att uppfylla det syfte som anges i 2 § och  övriga förutsättningar för statsbidrag enligt denna  förordning. <p><a name="P8S2"></a></p>

Om den som ansöker om bidrag har lämnat en sådan redovisning  som avses i 10 § för tidigare lämnade bidrag, ska ansökan  bedömas med beaktande av det som framgår av redovisningen.<p><a name="P8S3"></a></p><a class="paragraf" name="P8a"><b>8 a §</b></a>   En ansökan får avslås om sökanden har fått annat  statligt bidrag för samma verksamhet som en ansökan enligt  denna förordning avser. Förordning (2022:1825).<p><a name="P8aS2"></a></p><h4 name="Beslut"><a name="Beslut">Beslut</a></h4><p><a name="P8aS3"></a></p><a class="paragraf" name="P9"><b>9 §</b></a>   I ett beslut om bidrag ska det anges för vilka insatser  bidraget lämnas. Beslutet om bidrag får förenas med villkor  som ska framgå av beslutet. I beslutet ska även sista dag för  redovisning enligt 10 § anges. <p><a name="P9S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P9S3"></a></p><a class="paragraf" name="P9a"><b>9 a §</b></a>   Den som ansöker om eller har beviljats bidrag enligt  denna förordning ska utan dröjsmål anmäla sådana ändrade  förhållanden som kan påverka rätten till eller storleken på  bidraget till Socialstyrelsen. Förordning (2025:9).<p><a name="P9aS2"></a></p><h4 name="Redovisning"><a name="Redovisning">Redovisning</a></h4><p><a name="P9aS3"></a></p><a class="paragraf" name="P10"><b>10 §</b></a>   En bidragsmottagare ska senast vid den tidpunkt som anges  i beslutet till Socialstyrelsen lämna en ekonomisk redovisning  av de mottagna medlen och en redogörelse för vad medlen har  använts till, vilka resultat som har uppnåtts och hur  resultaten förhåller sig till det syfte med bidraget som anges  i 2 §.<p><a name="P10S2"></a></p>

Redovisningen ska göras på det sätt som myndigheten bestämmer.<p><a name="P10S3"></a></p>

Bidragsmottagaren ska även lämna de övriga uppgifter och  handlingar som myndigheten begär. Förordning (2025:9).<p><a name="P10S4"></a></p><a class="paragraf" name="P10a"><b>10 a §</b></a>   En revisor ska granska redovisningen enligt 10 §.  Revisorns rapport över granskningen ska bifogas redovisningen.<p><a name="P10aS2"></a></p>

Om det bidrag som har tagits emot uppgår till minst fem  prisbasbelopp enligt 2 kap. 6 och 7 §§  socialförsäkringsbalken, ska revisorn vara auktoriserad eller  godkänd. Förordning (2025:9).<p><a name="P10aS3"></a></p><a class="paragraf" name="P10b"><b>10 b §</b></a>   En bidragsmottagare ska på begäran av Socialstyrelsen  lämna de uppgifter och handlingar som myndigheten behöver för  att granska redovisningen enligt 10 §. Förordning (2025:9).<p><a name="P10bS2"></a></p><a class="paragraf" name="P11"><b>11 §</b></a>   Socialstyrelsen ska senast den 30 juni varje år lämna en  samlad redovisning till regeringen av de bidrag som har  lämnats enligt denna förordning.<p><a name="P11S2"></a></p>

Av redovisningen ska det framgå vilka som har fått bidrag och  med hur stort belopp. Vidare ska redovisningen innehålla en  redogörelse för vad bidraget har använts till. Redovisningen  ska även innehålla en bedömning av bidragets resultat och, om  möjligt, effekter i förhållande till det syfte med bidraget  som anges i 2 §. Förordning (2025:9).<p><a name="P11S3"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P11S4"></a></p><a class="paragraf" name="P11a"><b>11 a §</b></a>   Socialstyrelsen får besluta att ett beviljat bidrag  helt eller delvis inte ska betalas ut om bidragsmottagaren  inte längre uppfyller villkoren för det eller om det finns  grund för återbetalning enligt 12 §. Beslutet gäller  omedelbart. Förordning (2025:9).<p><a name="P11aS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P11aS3"></a></p><a class="paragraf" name="P12"><b>12 §</b></a>   En bidragsmottagare är skyldig att betala tillbaka  bidraget om<br />
   1. mottagaren genom att lämna oriktiga uppgifter eller på  något annat sätt har orsakat att bidrag har lämnats felaktigt  eller med för högt belopp,<br />
   2. bidraget av något annat skäl har lämnats felaktigt eller  med för högt belopp och mottagaren borde ha insett detta,<br />
   3. bidraget helt eller delvis inte har utnyttjats eller  använts för de ändamål som det har beviljats för,<br />
   4. mottagaren inte har lämnat en sådan redovisning som avses i 
10 § eller sådana uppgifter och handlingar som avses i 10 b §,<br />
   5. villkor i beslutet om bidrag inte har följts, eller<br />
   6. mottagaren inte uppfyller villkoren i 5 c § och det inte  finns sådana särskilda skäl enligt 5 d § som innebär att  bidrag ändå får lämnas. Förordning (2025:9).<p><a name="P12S2"></a></p><a class="paragraf" name="P13"><b>13 §</b></a>   Om bidragsmottagaren är återbetalningsskyldig enligt 12 §  ska Socialstyrelsen besluta att helt eller delvis kräva  tillbaka statsbidraget. Om det finns särskilda skäl för det  får myndigheten besluta att avstå från att kräva tillbaka  bidraget helt eller delvis.<p><a name="P13S2"></a></p><h4 name="Bemyndigande "><a name="Bemyndigande ">Bemyndigande </a></h4><p><a name="P13S3"></a></p><a class="paragraf" name="P14"><b>14 §</b></a>   Socialstyrelsen får meddela föreskrifter om  verkställigheten av denna förordning.<p><a name="P14S2"></a></p><h4 name="Överklagande"><a name="Överklagande">Överklagande</a></h4><p><a name="P14S3"></a></p><a class="paragraf" name="P15"><b>15 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut  enligt denna förordning än beslut om hinder mot utbetalning  enligt 11 a § och beslut om återkrav enligt 13 § får dock inte  överklagas. Förordning (2025:9).<p><a name="P15S2"></a></p><br /><h3 name="overgang"><a name="overgang">Övergångsbestämmelser</a></h3>
2019:474<br />
   1. Denna förordning träder i kraft den 23 juli 2019.<br />
   2. Förordningen upphör att gälla vid utgången av 2021.<br />
   3. Den upphävda förordningen gäller dock fortfarande för  statsbidrag som har beviljats före utgången av 2021.<p><a name="P15S2"></a></p>

2025:3<br />
   1. Denna förordning träder i kraft den 1 februari 2025.<br />
   2. Bidrag får under tiden till och med den 30 april 2025  beviljas trossamfund, samverkansorgan och församlingar som den 
31 december 2024 omfattades av 5 § i den äldre lydelsen.<br />
   3. Äldre bestämmelser gäller fortfarande för bidrag som har  beviljats före ikraftträdandet.<p><a name="P15S3"></a></p>

2025:9<br />
   1. Denna förordning träder i kraft den 1 maj 2025.<br />
   2. Äldre bestämmelser gäller fortfarande för bidrag som har  beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>