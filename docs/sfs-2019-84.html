<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2019:84) med instruktion för Kustbevakningen - SFS sfs-2019-84</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2019:84) med instruktion för Kustbevakningen</h1>
            <div class="meta-info">
                <span><strong>SFS:</strong> 2019:84</span> •
                <span><strong>Utfärdad:</strong> 2019-02-28</span>
            </div>
        </header>

        <main class="law-content">
            <h2>Förordning (2019:84) med instruktion för Kustbevakningen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2019:84<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2019-02-28 <br />  


<b>Ändrad</b>:   
t.o.m. SFS 2022:1069<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2019:84">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2019:84">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Kustbevakningens centrala uppgifter"><a name="Kustbevakningens centrala uppgifter">Kustbevakningens centrala uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Kustbevakningen har till uppgift att bedriva  sjöövervakning och utföra räddningstjänst till sjöss.<p><a name="P1S2"></a></p><a class="paragraf" name="P1a"><b>1 a §</b></a>   Kustbevakningen är beredskapsmyndighet enligt  förordningen (2022:524) om statliga myndigheters beredskap.<br />
Förordning (2022:572).<p><a name="P1aS2"></a></p><a class="paragraf" name="P2"><b>2 §</b></a>   Kustbevakningen har inom ramen för sjöövervakningen till  uppgift att självständigt ansvara för eller biträda en annan  myndighet med brottsbekämpning och ordningshållning i enlighet  med kustbevakningslagen (2019:32) och annan författning. <p><a name="P2S2"></a></p><a class="paragraf" name="P3"><b>3 §</b></a>   Kustbevakningen har även inom ramen för sjöövervakningen  till uppgift att bedriva kontroll och tillsyn i enlighet med  vad som framgår av särskild författningsreglering eller  författningsenliga överenskommelser med andra myndigheter.<p><a name="P3S2"></a></p><a class="paragraf" name="P4"><b>4 §</b></a>   Kustbevakningen ska ansvara för miljöräddningstjänst till  sjöss i syfte att begränsa konsekvenserna av olyckor och  utsläpp.<p><a name="P4S2"></a></p><h4 name="Vissa uppgifter inom sjöövervakningen"><a name="Vissa uppgifter inom sjöövervakningen">Vissa uppgifter inom sjöövervakningen</a></h4><p><a name="P4S3"></a></p><h4 name="Arbete mot grov och organiserad brottslighet"><a name="Arbete mot grov och organiserad brottslighet">Arbete mot grov och organiserad brottslighet</a></h4><p><a name="P4S4"></a></p><a class="paragraf" name="P4a"><b>4 a §</b></a>   Kustbevakningen ska delta i det myndighetsgemensamma  arbetet mot den grova och organiserade brottsligheten.  Förordning (2020:102).<p><a name="P4aS2"></a></p><h4 name="Vattenföroreningsavgift"><a name="Vattenföroreningsavgift">Vattenföroreningsavgift</a></h4><p><a name="P4aS3"></a></p><a class="paragraf" name="P5"><b>5 §</b></a>   Kustbevakningen ska utreda och besluta i ärenden om  vattenföroreningsavgift samt ta emot sådana avgifter.<p><a name="P5S2"></a></p><h4 name="Marinvetenskaplig forskning"><a name="Marinvetenskaplig forskning">Marinvetenskaplig forskning</a></h4><p><a name="P5S3"></a></p><a class="paragraf" name="P6"><b>6 §</b></a>   Kustbevakningen ska besluta om och svara för tillsyn i  fråga om tillstånd för marinvetenskaplig forskning.<p><a name="P6S2"></a></p><h4 name="Kontaktpunkt för sjötrafiken"><a name="Kontaktpunkt för sjötrafiken">Kontaktpunkt för sjötrafiken</a></h4><p><a name="P6S3"></a></p><a class="paragraf" name="P7"><b>7 §</b></a>   Kustbevakningen ska vara kontaktpunkt för sjötrafiken när  det gäller anmälningar enligt <br />
   1. föreskrifter om gränskontroll i fråga om personer, och <br />
   2. sjöfartsskydd enligt överenskommelse med en annan  myndighet.<p><a name="P7S2"></a></p><h4 name="Behörig myndighet vid förfrågningar om ett fartyg är svenskt"><a name="Behörig myndighet vid förfrågningar om ett fartyg är svenskt">Behörig myndighet vid förfrågningar om ett fartyg är svenskt</a></h4><p><a name="P7S3"></a></p><a class="paragraf" name="P8"><b>8 §</b></a>   Kustbevakningen är behörig myndighet att ta emot och  besvara förfrågningar om ett fartyg är svenskt enligt<br />
   1. tilläggsprotokollet mot människosmuggling land-, luft- och  sjövägen till Förenta nationernas konvention den 15 november 
2000 mot gränsöverskridande organiserad brottslighet, och<br />
   2. Förenta nationernas konvention den 10 mars 1988 för  bekämpande av brott mot sjöfartens säkerhet med tillhörande  protokoll den 14 oktober 2005.<p><a name="P8S2"></a></p><h4 name="Övervakning av fisket"><a name="Övervakning av fisket">Övervakning av fisket</a></h4><p><a name="P8S3"></a></p><a class="paragraf" name="P9"><b>9 §</b></a>   Kustbevakningen ska bedriva sådan övervakning av fisket  som är en svensk myndighets uppgift och som följer av<br />
   1. konventionen av den 31 december 1932 mellan Sverige och  Danmark angående fiskeriförhållandena i de till Sverige och  Danmark gränsande farvattnen (SÖ 1933:13),<br />
   2. avtalet mellan Europeiska unionen och Konungariket Norge om  ömsesidigt tillträde till fisket i Skagerrak för fartyg som  för dansk, norsk och svensk flagg,<br />
   3. gränsälvsöverenskommelsen av den 11 november 2009 mellan  Sverige och Finland (SÖ 2010:21), och<br />
   4. Europaparlamentets och rådets förordning (EU) nr 1380/2013  av den 11 december 2013 om den gemensamma fiskeripolitiken, om  ändring av rådets förordningar (EG) nr 1954/2003 och (EG)  nr 1224/2009 och om upphävande av rådets förordningar (EG)  nr 2371/2002 och (EG) nr 639/2004 och rådets beslut 
2004/585/EG.<p><a name="P9S2"></a></p>

För verksamhet enligt första stycket 4 får Kustbevakningen  utse behöriga tjänstemän att vara gemenskapsinspektörer.<p><a name="P9S3"></a></p><h4 name="Kontrollåtgärder till sjöss"><a name="Kontrollåtgärder till sjöss">Kontrollåtgärder till sjöss</a></h4><p><a name="P9S4"></a></p><a class="paragraf" name="P10"><b>10 §</b></a>   Kustbevakningen ska ansvara för Sveriges del av de  kontrollåtgärder som Europeiska unionen genomför till sjöss  inom det område som regleras av Nordostatlantiska  fiskerikommissionen (NEAFC). <p><a name="P10S2"></a></p>

Myndigheten får för detta ändamål utse behöriga tjänstemän att  vara inspektörer och koordinatorer.<p><a name="P10S3"></a></p><h4 name="Gränskontroll"><a name="Gränskontroll">Gränskontroll</a></h4><p><a name="P10S4"></a></p><a class="paragraf" name="P10a"><b>10 a §</b></a>   I förordningen (2022:1058) med kompletterande  bestämmelser till EU:s gräns- och kustbevakningsförordning  finns bestämmelser om myndighetens ansvar med anledning av  Europaparlamentets och rådets förordning (EU) 2019/1896 av den 
13 november 2019 om den europeiska gräns- och kustbevakningen  och om upphävande av förordningarna (EU) nr 1052/2013 och (EU) 
2016/1624. Förordning (2022:1069).<p><a name="P10aS2"></a></p><h4 name="Vissa uppgifter inom räddningstjänsten"><a name="Vissa uppgifter inom räddningstjänsten">Vissa uppgifter inom räddningstjänsten</a></h4><p><a name="P10aS3"></a></p><a class="paragraf" name="P11"><b>11 §</b></a>   Kustbevakningen ska ha beredskap för och på begäran av  räddningsledare delta i sjöräddningstjänst och annan  räddningstjänst. Kustbevakningen ska därigenom bidra till ökad  sjösäkerhet, att människoliv kan räddas, att personskador  begränsas och att konsekvenserna för egendom och miljö  minskas.<p><a name="P11S2"></a></p><h4 name="Bistånd från och till utländska myndigheter vid  räddningsinsatser"><a name="Bistånd från och till utländska myndigheter vid  räddningsinsatser">Bistånd från och till utländska myndigheter vid  räddningsinsatser</a></h4><p><a name="P11S3"></a></p><a class="paragraf" name="P12"><b>12 §</b></a>   Kustbevakningen får, utöver vad som följer av 9 kap. 1 §  lagen (2003:778) om skydd mot olyckor, begära bistånd från och  lämna bistånd till utländska myndigheter vid räddningsinsatser  enligt<br />
   1. överenskommelsen av den 13 september 1983 om samarbete vid  bekämpning av förorening av Nordsjön genom olja och andra  skadliga ämnen (SÖ 1984:13),<br />
   2. konventionen av den 9 april 1992 om skydd av  Östersjöområdets marina miljö (SÖ 1996:22),<br />
   3. konventionen av den 30 november 1990 om beredskap för,  insatser vid och samarbete vid föroreningar genom olja (SÖ 
1992:16),<br />
   4. tilläggsprotokollet om beredskap för, insatser vid och  samarbete vid olyckor förorsakade av farliga och skadliga  ämnen 2000 (SÖ 2003:47), och<br />
   5. avtalet om samarbete om beredskap för och insatser vid  förorening av den marina miljön genom olja i Arktis.<p><a name="P12S2"></a></p><a class="paragraf" name="P13"><b>13 §</b></a>   Vid miljöräddningsinsatser till sjöss får Kustbevakningen  även begära bistånd från och lämna bistånd till de länder som  deltar i samarbetet inom ramen för Europaparlamentets och  rådets beslut 1313/2013/EU av den 17 december 2013 om en  civilskyddsmekanism för unionen, Europaparlamentets och rådets  beslut (EU) 2019/420 av den 13 mars 2019 om ändring av beslut  nr 1313/2013/EU om en civilskyddsmekanism för unionen samt  Europaparlamentets och rådets förordning (EU) 2021/836 av den 
20 maj 2021 om ändring av beslut nr 1313 /2013/EU om en  civilskyddsmekanism för unionen. Sådant bistånd får dock  endast lämnas under förutsättning att den stat som har begärt  biståndet garanterar Kustbevakningen full kostnadstäckning för  insatserna. <p><a name="P13S2"></a></p>

Kustbevakningen får vidare begära bistånd vid  miljöräddningsinsatser till sjöss av Europeiska unionens  sjösäkerhetsbyrå i enlighet med Europaparlamentets och rådets  förordning (EG) nr 724/2004 av den 31 mars 2004 om ändring av  förordning (EG) nr 1406/2002 om inrättande av en europeisk  sjösäkerhetsbyrå. Förordning (2022:122).<p><a name="P13S3"></a></p><a class="paragraf" name="P14"><b>14 §</b></a>   Innan Kustbevakningen beslutar att begära eller lämna  bistånd enligt 12 och 13 §§ eller 9 kap. 1 § första stycket  lagen (2003:778) om skydd mot olyckor ska myndigheten informera  Regeringskansliet (Justitiedepartementet) om de åtgärder som  den avser att vidta. <p><a name="P14S2"></a></p><h4 name="Uppgifter inom samordning av civil sjöövervakning och  förmedling av civil sjöinformation"><a name="Uppgifter inom samordning av civil sjöövervakning och  förmedling av civil sjöinformation">Uppgifter inom samordning av civil sjöövervakning och  förmedling av civil sjöinformation</a></h4><p><a name="P14S3"></a></p><a class="paragraf" name="P15"><b>15 §</b></a>   Kustbevakningen ska samordna civila behov av  sjöövervakning och förmedla civil sjöinformation till berörda  myndigheter.<p><a name="P15S2"></a></p><h4 name="Vissa uppgifter inom internationellt samarbete"><a name="Vissa uppgifter inom internationellt samarbete">Vissa uppgifter inom internationellt samarbete</a></h4><p><a name="P15S3"></a></p><a class="paragraf" name="P16"><b>16 §</b></a>   Kustbevakningen ska medverka i internationella samarbeten  för att utveckla gränskontroll, brottsbekämpning till sjöss,  annan sjöövervakning och miljöräddningstjänst till sjöss.<p><a name="P16S2"></a></p>

Kustbevakningen ska vidare samverka med andra myndigheter för  att främja svenskt deltagande i internationella samarbeten  inom sitt verksamhetsområde.<p><a name="P16S3"></a></p>

Kustbevakningen ska, innan den fattar ett beslut om deltagande  i internationella insatser och övningar som kan försämra  myndighetens förmåga att utföra nationella uppgifter eller som  kan medföra ekonomiska konsekvenser för myndigheten, informera  Regeringskansliet (Justitiedepartementet) om sådana  konsekvenser, samt om de åtgärder som myndigheten avser att  vidta med anledning av dessa. <p><a name="P16S4"></a></p><h4 name="Uppgifter inom säkerhetsarbetet vid viss olje- och  gasverksamhet till havs "><a name="Uppgifter inom säkerhetsarbetet vid viss olje- och  gasverksamhet till havs ">Uppgifter inom säkerhetsarbetet vid viss olje- och  gasverksamhet till havs </a></h4><p><a name="P16S5"></a></p><a class="paragraf" name="P17"><b>17 §</b></a>   Kustbevakningen ska utöva tillsyn enligt lagen (2015:280)  om rapportering av olyckor vid olje- och gasverksamhet till  havs utanför Europeiska unionen.<p><a name="P17S2"></a></p>

Kustbevakningen ska vara kontaktpunkt och ansvara för utbyte  av information enligt Europaparlamentets och rådets direktiv 
2013/30/EU av den 12 juni 2013 om säkerhet för olje- och  gasverksamhet till havs och om ändring av direktiv 2004/35/EG,  i den ursprungliga lydelsen. <p><a name="P17S3"></a></p>

Kustbevakningen ska även ansvara för de uppgifter som i övrigt  följer av artikel 32 i direktiv 2013/30/EU, i den ursprungliga  lydelsen.<p><a name="P17S4"></a></p><h4 name="Kustbevakningens stöd till Polismyndigheten"><a name="Kustbevakningens stöd till Polismyndigheten">Kustbevakningens stöd till Polismyndigheten</a></h4><p><a name="P17S5"></a></p><a class="paragraf" name="P17a"><b>17 a §</b></a>   Kustbevakningen ska stödja Polismyndigheten med  sjötransport, flygtransport och flygspaning i enlighet med  förordningen (2020:726) om Kustbevakningens stöd till  Polismyndigheten vid vissa polisiära insatser.<br />
Förordning (2020:727).<p><a name="P17aS2"></a></p><h4 name="Uppdragsverksamhet"><a name="Uppdragsverksamhet">Uppdragsverksamhet</a></h4><p><a name="P17aS3"></a></p><a class="paragraf" name="P18"><b>18 §</b></a>   Kustbevakningen får bedriva uppdragsverksamhet.<p><a name="P18S2"></a></p><h4 name="Kustbevakningens geografiska verksamhetsområde"><a name="Kustbevakningens geografiska verksamhetsområde">Kustbevakningens geografiska verksamhetsområde</a></h4><p><a name="P18S3"></a></p><a class="paragraf" name="P19"><b>19 §</b></a>   Kustbevakningens verksamhet bedrivs inom det geografiska  område som anges i 1 kap. 4 och 5 §§ kustbevakningslagen 
(2019:32) och i 4 kap. 5 § lagen om skydd mot olyckor 
(2003:778).<p><a name="P19S2"></a></p>

Om det i lag, annan författning eller i författningsenliga  överenskommelser med andra myndigheter finns avvikande  bestämmelser om i vilket område Kustbevakningens verksamhet ska  bedrivas gäller dessa i stället.<p><a name="P19S3"></a></p><h4 name="Kustbevakningens organisation"><a name="Kustbevakningens organisation">Kustbevakningens organisation</a></h4><p><a name="P19S4"></a></p><h4 name="Myndighetens ledning"><a name="Myndighetens ledning">Myndighetens ledning</a></h4><p><a name="P19S5"></a></p><a class="paragraf" name="P20"><b>20 §</b></a>   Kustbevakningen leds av en myndighetschef.<p><a name="P20S2"></a></p><a class="paragraf" name="P21"><b>21 §</b></a>   Vid Kustbevakningen ska det finnas ett insynsråd som  består av högst tio ledamöter.<p><a name="P21S2"></a></p><h4 name="Samrådsorgan"><a name="Samrådsorgan">Samrådsorgan</a></h4><p><a name="P21S3"></a></p><a class="paragraf" name="P22"><b>22 §</b></a>   För att bistå Kustbevakningen i arbetet med att samordna  civil sjöövervakning och förmedla sjöinformation ska det vid  myndigheten finnas ett samrådsorgan för civil sjöövervakning  och sjöinformation.<p><a name="P22S2"></a></p>

Samrådsorganet består av myndighetens chef, som är ordförande,  och högst tolv andra ledamöter samt ersättare för dessa. <p><a name="P22S3"></a></p>

Myndighetens chef får sätta en annan tjänsteman vid  Kustbevakningen i sitt ställe som ordförande i samrådsorganet.<p><a name="P22S4"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P22S5"></a></p><a class="paragraf" name="P23"><b>23 §</b></a>   Vid Kustbevakningen ska det finnas en  personalansvarsnämnd.<p><a name="P23S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P23S3"></a></p><h4 name="Myndighetschef och överdirektör"><a name="Myndighetschef och överdirektör">Myndighetschef och överdirektör</a></h4><p><a name="P23S4"></a></p><a class="paragraf" name="P24"><b>24 §</b></a>   Generaldirektören är myndighetschef.<p><a name="P24S2"></a></p><a class="paragraf" name="P25"><b>25 §</b></a>   Vid Kustbevakningen ska det finnas en överdirektör.<p><a name="P25S2"></a></p><h4 name="Ledamöter i samrådsorganet"><a name="Ledamöter i samrådsorganet">Ledamöter i samrådsorganet</a></h4><p><a name="P25S3"></a></p><a class="paragraf" name="P26"><b>26 §</b></a>   Ledamöterna i samrådsorganet för civil sjöövervakning och  sjöinformation utses av myndighetens chef.<p><a name="P26S2"></a></p><h4 name="Tillämplighet av vissa förordningar"><a name="Tillämplighet av vissa förordningar">Tillämplighet av vissa förordningar</a></h4><p><a name="P26S3"></a></p><a class="paragraf" name="P27"><b>27 §</b></a>   Kustbevakningen ska tillämpa  personalföreträdarförordningen (1987:1101) och  internrevisionsförordningen (2006:1228).<p><a name="P27S2"></a></p><h4 name="Avgifter"><a name="Avgifter">Avgifter</a></h4><p><a name="P27S3"></a></p><a class="paragraf" name="P28"><b>28 §</b></a>   Kustbevakningen får ta ut avgifter för sin  uppdragsverksamhet. Inkomsterna från avgiftsbelagd verksamhet  disponeras av myndigheten.<p><a name="P28S2"></a></p>

Myndigheten får meddela föreskrifter om avgifternas storlek.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>