<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Totalförsvarsdatalag (2020:151) - SFS sfs-2020-151</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Totalförsvarsdatalag (2020:151)</h1>
            <div class="meta-info">
                <span><strong>SFS:</strong> 2020:151</span> •
                <span><strong>Utfärdad:</strong> 2020-03-19</span>
            </div>
        </header>

        <main class="law-content">
            <h2>Totalförsvarsdatalag (2020:151)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2020:151<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2020-03-19 <br />  


<b>Ändrad</b>:   
t.o.m. SFS 2022:920<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2020:151">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2020:151">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens syfte"><a name="Lagens syfte">Lagens syfte</a></h4><p><a name="S2"></a></p><a class="paragraf" name="P1"><b>1 §</b></a>   Syftet med denna lag är att ge Totalförsvarets plikt- och  prövningsverk möjlighet att i sin verksamhet behandla  personuppgifter om totalförsvarspliktiga och annan personal  inom totalförsvaret på ett ändamålsenligt sätt samt att skydda  människor mot att deras personliga integritet kränks vid sådan  behandling. <i>Lag (2020:1277)</i>.<p><a name="P1S2"></a></p><h4 name="Lagens tillämpningsområde"><a name="Lagens tillämpningsområde">Lagens tillämpningsområde</a></h4><p><a name="P1S3"></a></p><a class="paragraf" name="P2"><b>2 §</b></a>   Denna lag gäller i Totalförsvarets plikt- och  prövningsverks verksamhet vid behandling av personuppgifter om  totalförsvarspliktiga och annan personal som har en uppgift  inom totalförsvaret vid höjd beredskap.<p><a name="P2S2"></a></p>

I de fall det anges särskilt gäller lagen även i verksamhet  som bedrivs av någon annan än Totalförsvarets plikt- och  prövningsverk.<p><a name="P2S3"></a></p>

När sådan behandling av personuppgifter som avses i första  stycket utförs av Totalförsvarets plikt- och prövningsverk i  egenskap av vårdgivare inom hälso- och sjukvården tillämpas  patientdatalagen (2008:355) och lagen (2022:920) om  sammanhållen vård- och omsorgsdokumentation. <i>Lag (2022:920)</i>.<p><a name="P2S4"></a></p><a class="paragraf" name="P3"><b>3 §</b></a>   Lagen gäller vid sådan behandling av personuppgifter som  är helt eller delvis automatiserad. Lagen gäller även för  annan behandling av personuppgifter som ingår i eller kommer  att ingå i en strukturerad samling av personuppgifter som är  tillgängliga för sökning eller sammanställning enligt  särskilda kriterier.<p><a name="P3S2"></a></p><h4 name="Förhållandet till annan reglering"><a name="Förhållandet till annan reglering">Förhållandet till annan reglering</a></h4><p><a name="P3S3"></a></p><a class="paragraf" name="P4"><b>4 §</b></a>   Vid behandling av personuppgifter enligt denna lag gäller  lagen (2018:218) med kompletterande bestämmelser till EU:s  dataskyddsförordning och föreskrifter som har meddelats i  anslutning till den lagen, om inte något annat följer av denna  lag eller av föreskrifter som har meddelats i anslutning till  lagen.<p><a name="P4S2"></a></p><h4 name="Personuppgiftsansvar"><a name="Personuppgiftsansvar">Personuppgiftsansvar</a></h4><p><a name="P4S3"></a></p><a class="paragraf" name="P5"><b>5 §</b></a>   Totalförsvarets plikt- och prövningsverk är  personuppgiftsansvarigt för den behandling av personuppgifter  som myndigheten utför.<p><a name="P5S2"></a></p>

En kommun, region eller statlig myndighet som behandlar  personuppgifter med stöd av denna lag eller föreskrifter som  har meddelats i anslutning till lagen är  personuppgiftsansvarig för den behandlingen. <i>Lag (2020:1277)</i>.<p><a name="P5S3"></a></p><h4 name="Ändamål"><a name="Ändamål">Ändamål</a></h4><p><a name="P5S4"></a></p><a class="paragraf" name="P6"><b>6 §</b></a>   Personuppgifter i Totalförsvarets plikt- och  prövningsverks verksamhet får behandlas om det är nödvändigt  för att<br />
   1. ta fram underlag för beslut om mönstring, inskrivning,  krigsplacering eller annat ianspråktagande av personal till  totalförsvaret,<br />
   2. redovisa personal med uppgifter inom totalförsvaret,<br />
   3. säkerställa att den registrerade fortlöpande får  ändamålsenlig utbildning och en lämplig placering inom  totalförsvaret,<br />
   4. se till att den registrerade fullgör sina skyldigheter i  fråga om totalförsvarsplikten,<br />
   5. tillgodose den registrerades rättigheter och trygghet i  egenskap av totalförsvarspliktig, och <br />
   6. fullgöra Totalförsvarets plikt- och prövningsverks  serviceskyldighet gentemot bemanningsansvariga organ inom  totalförsvaret. <i>Lag (2020:1277)</i>.<p><a name="P6S2"></a></p><a class="paragraf" name="P7"><b>7 §</b></a>   Personuppgifter som behandlas enligt 6 § får också  behandlas för att fullgöra uppgiftslämnande som sker i  överensstämmelse med lag eller förordning. <p><a name="P7S2"></a></p>

Personuppgifter som behandlas enligt 6 § får behandlas även  för andra ändamål, under förutsättning att uppgifterna inte  behandlas på ett sätt som är oförenligt med det ändamål för  vilket uppgifterna samlades in.<p><a name="P7S3"></a></p><h4 name="Behandling av känsliga personuppgifter"><a name="Behandling av känsliga personuppgifter">Behandling av känsliga personuppgifter</a></h4><p><a name="P7S4"></a></p><a class="paragraf" name="P8"><b>8 §</b></a>   Känsliga personuppgifter enligt artikel 9.1 i  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av sådana  uppgifter och om upphävande av direktiv 95/46/EG (allmän  dataskyddsförordning), här benämnd EU:s dataskyddsförordning,  får endast behandlas om det är absolut nödvändigt för de  ändamål som anges i 6 och 7 §§.<p><a name="P8S2"></a></p>

Känsliga personuppgifter får även behandlas om det är absolut  nödvändigt vid en utredning om den totalförsvarspliktiges  personliga förhållanden som görs enligt 2 kap. 1 § lagen 
(1994:1809) om totalförsvarsplikt av någon annan statlig  myndighet än Totalförsvarets plikt- och prövningsverk, en  kommun eller region. <i>Lag (2020:1277)</i>.<p><a name="P8S3"></a></p><h4 name="Sökbegränsningar"><a name="Sökbegränsningar">Sökbegränsningar</a></h4><p><a name="P8S4"></a></p><a class="paragraf" name="P9"><b>9 §</b></a>   Vid behandling som sker med stöd av 8 § är det förbjudet  att utföra sökningar i syfte att få fram ett urval av personer  grundat på känsliga personuppgifter. <p><a name="P9S2"></a></p>

Det är också förbjudet att som sökbegrepp använda uppgifter om <br />
   1. hinder för mönstring, annan utredning, utbildning,  krigsplacering eller annat ianspråktagande av den registrerade  för totalförsvarets räkning, <br />
   2. boende- och familjeförhållanden samt försörjning, <br />
   3. resultat från begåvningstest eller anlagstest som utförs  vid mönstring eller annan utredning, <br />
   4. medborgarskap, och <br />
   5. lagöverträdelser, säkerhetsprövning enligt  säkerhetsskyddslagen (2018:585) samt vilken säkerhetsklass  prövningen avsett och resultatet av den. <p><a name="P9S3"></a></p>

De uppgifter som anges i andra stycket 1-5 får dock användas  som sökbegrepp när uppgifter lämnas ut för framställning av  statistik eller för forskningsändamål. De uppgifter som anges  i andra stycket 3 får även användas som sökbegrepp för att ta  fram underlag för beslut om mönstring, inskrivning,  krigsplacering eller annat ianspråktagande av personal till  totalförsvaret.<p><a name="P9S4"></a></p><h4 name="Rätten att göra invändningar"><a name="Rätten att göra invändningar">Rätten att göra invändningar</a></h4><p><a name="P9S5"></a></p><a class="paragraf" name="P10"><b>10 §</b></a>   Artikel 21.1 i EU:s dataskyddsförordning om rätten att  göra invändningar gäller inte vid sådan behandling som är  tillåten enligt denna lag eller föreskrifter som har meddelats  i anslutning till lagen.<p><a name="P10S2"></a></p><h4 name="Tillgången till personuppgifter"><a name="Tillgången till personuppgifter">Tillgången till personuppgifter</a></h4><p><a name="P10S3"></a></p><a class="paragraf" name="P11"><b>11 §</b></a>   Tillgången till personuppgifter vid Totalförsvarets  plikt- och prövningsverk, en annan statlig myndighet, en  kommun eller region ska begränsas till vad varje anställd  behöver för att kunna fullgöra sina arbetsuppgifter.<p><a name="P11S2"></a></p>

Regeringen eller den myndighet som regeringen bestämmer kan  med stöd av 8 kap. 7 § regeringsformen meddela närmare  föreskrifter om hur tillgången till personuppgifter ska  begränsas. <i>Lag (2020:1277)</i>.<p><a name="P11S3"></a></p><h4 name="Direktåtkomst"><a name="Direktåtkomst">Direktåtkomst</a></h4><p><a name="P11S4"></a></p><a class="paragraf" name="P12"><b>12 §</b></a>   Direktåtkomst till personuppgifter hos Totalförsvarets  plikt- och prövningsverk får endast medges Försvarsmakten och  den registrerade.<p><a name="P12S2"></a></p>

Den registrerade får endast ha direktåtkomst till  personuppgifter som rör honom eller henne.<p><a name="P12S3"></a></p>

Regeringen eller den myndighet regeringen bestämmer kan med  stöd av 8 kap. 7 § regeringsformen meddela ytterligare  föreskrifter om begränsningar av direktåtkomsten enligt första  stycket och föreskrifter om behörighet och säkerhet vid sådan  åtkomst. <i>Lag (2020:1277)</i>.<p><a name="P12S4"></a></p><a class="paragraf" name="P13"><b>13 §</b></a>   Försvarsmakten har rätt att vid direktåtkomst enligt 12 §  första stycket ta del av de personuppgifter som omfattas av  åtkomsten.<p><a name="P13S2"></a></p><h4 name="Försvarsmaktens införande och rättelse av personuppgifter"><a name="Försvarsmaktens införande och rättelse av personuppgifter">Försvarsmaktens införande och rättelse av personuppgifter</a></h4><p><a name="P13S3"></a></p><a class="paragraf" name="P14"><b>14 §</b></a>   Försvarsmakten får föra in och rätta personuppgifter om  totalförsvarspliktiga i Totalförsvarets plikt- och  prövningsverks informationssystem. <p><a name="P14S2"></a></p>

Regeringen eller den myndighet regeringen bestämmer kan med  stöd av 8 kap. 7 § regeringsformen meddela närmare  föreskrifter om Försvarsmaktens behandling av personuppgifter  enligt första stycket och föreskrifter om behörighet och  säkerhet vid sådan behandling. <i>Lag (2020:1277)</i>.<p><a name="P14S3"></a></p><h4 name="Avskiljande"><a name="Avskiljande">Avskiljande</a></h4><p><a name="P14S4"></a></p><a class="paragraf" name="P15"><b>15 §</b></a>   Personuppgifter ska avskiljas så att tillgången till dem  begränsas när de inte längre behövs i Totalförsvarets plikt-  och prövningsverks löpande verksamhet för de ändamål som anges  i 6 §.<p><a name="P15S2"></a></p>

Personuppgifter om totalförsvarspliktiga ska avskiljas senast  vid utgången av det kalenderår då den totalförsvarspliktige  fyller 70 år, om inte den totalförsvarspliktige därefter har  en uppgift inom totalförsvaret vid höjd beredskap.<p><a name="P15S3"></a></p>

Regeringen eller den myndighet som regeringen bestämmer kan  med stöd av 8 kap. 7 § regeringsformen meddela ytterligare  föreskrifter om avskiljande av personuppgifter.  <i>Lag (2020:1277)</i>.<p><a name="P15S4"></a></p><h4 name="Tillsynsmyndighetens befogenheter"><a name="Tillsynsmyndighetens befogenheter">Tillsynsmyndighetens befogenheter</a></h4><p><a name="P15S5"></a></p><a class="paragraf" name="P16"><b>16 §</b></a>   Vid behandling enligt denna lag eller föreskrifter som  har meddelats i anslutning till lagen gäller inte  bestämmelserna i artikel 58.2 f i EU:s dataskyddsförordning  och 6 kap. 1 § lagen med kompletterande bestämmelser till EU:s  dataskyddsförordning om tillsynsmyndighetens befogenhet att  införa en tillfällig eller definitiv begränsning av, inklusive  ett förbud mot, behandling.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>