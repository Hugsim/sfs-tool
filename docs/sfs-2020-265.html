<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2020:265) om statsbidrag till vissa ideella organisationer med anledning av utbrottet av covid-19 - SFS sfs-2020-265</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2020:265) om statsbidrag till vissa ideella organisationer med anledning av utbrottet av covid-19</h1>
            <div class="meta-info">
                <span><strong>SFS:</strong> 2020:265</span> •
                <span><strong>Utfärdad:</strong> 2020-04-30</span>
            </div>
        </header>

        <main class="law-content">
            <h2>Förordning (2020:265) om statsbidrag till vissa ideella organisationer med anledning av utbrottet av covid-19</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2020:265<br />

<b>Departement/myndighet</b>:   
Arbetsmarknadsdepartementet MRD <br />  

<b>Utfärdad</b>:   
2020-04-30 <br />  


<b>Tidsbestämd</b>: 
2021-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=2020:265">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2020:265">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om statsbidrag  till ideella organisationer som huvudsakligen bedriver  verksamhet inom ett eller flera av följande områden:<br />
   1. barn i utsatta situationer,<br />
   2. våldsutsatta kvinnor, barn och hbtq-personer,<br />
   3. våld i nära relationer, <br />
   4. hedersrelaterat våld och förtryck.<p><a name="P1S2"></a></p>

Förordningen är meddelad med stöd av 8 kap. 7 §  regeringsformen.<p><a name="P1S3"></a></p><h4 name="Syftet med statsbidraget"><a name="Syftet med statsbidraget">Syftet med statsbidraget</a></h4><p><a name="P1S4"></a></p><a class="paragraf" name="P2"><b>2 §</b></a>   Syftet med statsbidraget är att stödja ideella  organisationer som med anledning av utbrottet av covid-19  behöver anpassa eller förstärka sin stödverksamhet för att  möta ökade eller förändrade behov inom de områden som anges i 
1 §.<p><a name="P2S2"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P2S3"></a></p><a class="paragraf" name="P3"><b>3 §</b></a>   Statsbidrag får, i mån av tillgång på medel, lämnas till  en ideell organisation som <br />
   1. är en juridisk person som bedriver sådan verksamhet som  avses i 1 §,<br />
   2. bedriver riksomfattande verksamhet som stöder lokala eller  regionala organisationer (riksorganisationer) eller bedriver  verksamhet som är av nationellt intresse (riksintresse) inom  något av de områden som anges i 1 §,<br />
   3. har antagit stadgar och är demokratiskt uppbyggd,<br />
   4. har bedrivit verksamhet inom ett eller flera av de områden  som anges i 1 § under minst två år, <br />
   5. i sin verksamhet respekterar demokratins idéer, inklusive  jämställdhet och förbud mot diskriminering, och<br />
   6. kan dokumentera sin verksamhet genom fastställda  verksamhets- och revisionsberättelser.<p><a name="P3S2"></a></p>

Bidraget får inte användas för verksamhet som bedrivs på  uppdrag av en kommun eller för ekonomisk verksamhet som  bedrivs av den egna organisationen.<p><a name="P3S3"></a></p>

Bidragsmottagaren får samordna insatser inom organisationen så  att medel kommer regionala och lokala verksamheter till del. <p><a name="P3S4"></a></p><a class="paragraf" name="P4"><b>4 §</b></a>   Statsbidrag får även lämnas till organisationer som inte  uppfyller villkoren i 3 § första stycket 2 om det finns  särskilda skäl för det. Vid en sådan prövning ska det särskilt  beaktas vilka behov som finns inom det geografiska område där  organisationen är verksam.<p><a name="P4S2"></a></p><a class="paragraf" name="P5"><b>5 §</b></a>   Statsbidrag får inte lämnas till en organisation som har  skulder för svenska skatter eller avgifter hos  Kronofogdemyndigheten eller som är i likvidation eller försatt  i konkurs.<p><a name="P5S2"></a></p><h4 name="Formen för statsbidraget"><a name="Formen för statsbidraget">Formen för statsbidraget</a></h4><p><a name="P5S3"></a></p><a class="paragraf" name="P6"><b>6 §</b></a>   Statsbidraget lämnas i form av ett organisationsbidrag.<p><a name="P6S2"></a></p><h4 name="Handläggningen av statsbidraget"><a name="Handläggningen av statsbidraget">Handläggningen av statsbidraget</a></h4><p><a name="P6S3"></a></p><a class="paragraf" name="P7"><b>7 §</b></a>   Socialstyrelsen prövar frågor om statsbidrag enligt denna  förordning.<p><a name="P7S2"></a></p><a class="paragraf" name="P8"><b>8 §</b></a>   Ansökan om statsbidrag ska vara skriftlig och ha kommit in  till Socialstyrelsen senast vid den tidpunkt som myndigheten  bestämmer. Ansökan ska innehålla uppgift om det belopp som  söks och de uppgifter i övrigt som Socialstyrelsen behöver för  att kunna pröva ansökan.<p><a name="P8S2"></a></p><a class="paragraf" name="P9"><b>9 §</b></a>   Den som ansöker om statsbidrag ska lämna de ytterligare  handlingar eller uppgifter som behövs för prövningen till  Socialstyrelsen. <p><a name="P9S2"></a></p><h4 name="Beslut"><a name="Beslut">Beslut</a></h4><p><a name="P9S3"></a></p><a class="paragraf" name="P10"><b>10 §</b></a>   Ett beslut om statsbidrag ska avse ett bidragsår. Ett  bidragsår omfattar ett kalenderår.<p><a name="P10S2"></a></p><a class="paragraf" name="P11"><b>11 §</b></a>   Vid fördelningen av statsbidrag får Socialstyrelsen  prioritera mellan inkomna ansökningar och ge företräde till de  ansökningar som bedöms ha bäst förutsättningar att uppfylla  det syfte som anges i 2 § och övriga förutsättningar för  bidrag enligt denna förordning. <p><a name="P11S2"></a></p>

Socialstyrelsen får vid bedömningen särskilt beakta dels om  verksamheten främjar barns rättigheter och intressen, dels  möjligheten till samordning med kommuner och regioner.<p><a name="P11S3"></a></p><a class="paragraf" name="P12"><b>12 §</b></a>   Ett beslut om statsbidrag får förenas med villkor som ska  framgå av beslutet. I beslutet ska sista dag för redovisning  enligt 14 § anges. <p><a name="P12S2"></a></p>

Beslutet ska även innehålla information om vad som gäller i  fråga om hinder mot utbetalning enligt 17 § och återbetalning  och återkrav enligt 18 och 19 §§.<p><a name="P12S3"></a></p><h4 name="Utbetalning"><a name="Utbetalning">Utbetalning</a></h4><p><a name="P12S4"></a></p><a class="paragraf" name="P13"><b>13 §</b></a>   Statsbidraget ska betalas ut vid ett tillfälle.<p><a name="P13S2"></a></p><h4 name="Redovisning"><a name="Redovisning">Redovisning</a></h4><p><a name="P13S3"></a></p><a class="paragraf" name="P14"><b>14 §</b></a>   En mottagare av statsbidrag ska senast vid den tidpunkt  som anges i beslutet till Socialstyrelsen lämna en ekonomisk  redovisning och en redogörelse för vad medlen har använts till  i förhållande till det syfte som anges i 2 §.  Bidragsmottagaren ska även lämna de övriga uppgifter och  handlingar som Socialstyrelsen begär. Redovisningen ska göras  på det sätt som Socialstyrelsen anvisar.<p><a name="P14S2"></a></p><a class="paragraf" name="P15"><b>15 §</b></a>   En revisor ska granska redovisningen enligt 14 §.  Revisorns rapport över granskningen ska bifogas redovisningen.<p><a name="P15S2"></a></p>

Om det statsbidrag som har tagits emot uppgått till minst fem  prisbasbelopp enligt 2 kap. 6 och 7 §§  socialförsäkringsbalken, ska granskningen göras av en  auktoriserad eller godkänd revisor.<p><a name="P15S3"></a></p><a class="paragraf" name="P16"><b>16 §</b></a>   Socialstyrelsen ska senast den 30 september året efter  bidragsåret lämna en samlad redovisning till regeringen av det  statsbidrag som har lämnats enligt denna förordning.<p><a name="P16S2"></a></p>

Redovisningen ska innehålla uppgifter om vilka som har fått  bidrag och med vilket belopp samt en redogörelse för bidragets  användning i förhållande till det syfte som anges i 2 §.<p><a name="P16S3"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P16S4"></a></p><a class="paragraf" name="P17"><b>17 §</b></a>   Socialstyrelsen får besluta om att ett beviljat  statsbidrag helt eller delvis inte ska betalas ut om det finns  grund för återbetalning enligt 18 § 1 eller 2.<p><a name="P17S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P17S3"></a></p><a class="paragraf" name="P18"><b>18 §</b></a>   En mottagare av statsbidrag är återbetalningsskyldig om<br />
   1. mottagaren genom att lämna oriktiga uppgifter eller på  annat sätt har orsakat att bidrag har lämnats felaktigt eller  med för högt belopp,<br />
   2. bidraget av något annat skäl har lämnats felaktigt eller  med för högt belopp och mottagaren borde ha insett detta, <br />
   3. bidraget helt eller delvis inte har utnyttjats eller  använts för de ändamål som det har beviljats för,<br />
   4. mottagaren inte har lämnat sådan redovisning som avses i 
14 §, eller<br />
   5. villkoren i beslutet inte har följts.<p><a name="P18S2"></a></p><a class="paragraf" name="P19"><b>19 §</b></a>   Socialstyrelsen ska besluta att helt eller delvis kräva  tillbaka statsbidraget, om bidragsmottagaren är  återbetalningsskyldig enligt 18 §.<p><a name="P19S2"></a></p>

Om det finns särskilda skäl för det, får Socialstyrelsen  besluta att helt eller delvis avstå från ett krav på  återbetalning.<p><a name="P19S3"></a></p><h4 name="Överklagande"><a name="Överklagande">Överklagande</a></h4><p><a name="P19S4"></a></p><a class="paragraf" name="P20"><b>20 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. <p><a name="P20S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P20S3"></a></p><a class="paragraf" name="P21"><b>21 §</b></a>   Socialstyrelsen får meddela föreskrifter om  verkställigheten av denna förordning.<p><a name="P21S2"></a></p><br /><h3 name="overgang"><a name="overgang">Övergångsbestämmelser</a></h3>
2020:265<br />
   1. Denna förordning träder i kraft den 18 maj 2020.<br />
   2. Förordningen upphör att gälla vid utgången av 2020.<br />
   3. Den upphävda förordningen gäller dock fortfarande för  statsbidrag som har beviljats före utgången av 2020.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>