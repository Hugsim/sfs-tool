<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2020:422) om Rättsmedicinalverkets elimineringsdatabas - SFS sfs-2020-422</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2020:422) om Rättsmedicinalverkets elimineringsdatabas</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2020:422</span> •
                <span><strong>Utfärdad:</strong> 2020-06-04</span>
            </div>
        </header>

        <main class="law-content">
            <h2>Lag (2020:422) om Rättsmedicinalverkets elimineringsdatabas</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2020:422<br />

<b>Departement/myndighet</b>:   
Justitiedepartementet DÅ <br />  

<b>Utfärdad</b>:   
2020-06-04 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2020:422">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2020:422">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Ändamål"><a name="Ändamål">Ändamål</a></h4><p><a name="S2"></a></p><a class="paragraf" name="P1"><b>1 §</b></a>   Rättsmedicinalverket får föra ett register över dna-
profiler i syfte att stärka kvaliteten i den rättsgenetiska  verksamheten med dna-analyser (elimineringsdatabasen) i  enlighet med denna lag.<p><a name="P1S2"></a></p>

Uppgifter i elimineringsdatabasen får endast behandlas för att  upptäcka och utreda kontamineringar av det som är föremål för  dna-analys.<p><a name="P1S3"></a></p><h4 name="Innebörden av vissa uttryck"><a name="Innebörden av vissa uttryck">Innebörden av vissa uttryck</a></h4><p><a name="P1S4"></a></p><a class="paragraf" name="P2"><b>2 §</b></a>   I denna lag avses med<p><a name="P2S2"></a></p>

dna-analys: varje förfarande som kan användas för analys av  deoxiribonukleinsyra i humant material, och<p><a name="P2S3"></a></p>

dna-profil: resultatet av en dna-analys som presenteras i form  av siffror eller bokstäver.<p><a name="P2S4"></a></p><h4 name="Förhållandet till annan dataskyddsreglering"><a name="Förhållandet till annan dataskyddsreglering">Förhållandet till annan dataskyddsreglering</a></h4><p><a name="P2S5"></a></p><a class="paragraf" name="P3"><b>3 §</b></a>   Vid behandling av personuppgifter enligt denna lag gäller  lagen (2020:421) om Rättsmedicinalverkets behandling av  personuppgifter och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till lagen.<p><a name="P3S2"></a></p><h4 name="Personuppgiftsansvar"><a name="Personuppgiftsansvar">Personuppgiftsansvar</a></h4><p><a name="P3S3"></a></p><a class="paragraf" name="P4"><b>4 §</b></a>   Rättsmedicinalverket är personuppgiftsansvarigt för  behandling av personuppgifter i elimineringsdatabasen.<p><a name="P4S2"></a></p><h4 name="Innehåll"><a name="Innehåll">Innehåll</a></h4><p><a name="P4S3"></a></p><a class="paragraf" name="P5"><b>5 §</b></a>   Elimineringsdatabasen får innehålla dna-profiler från  personer som anges i 6 och 7 §§ och som genom att komma i  kontakt med material eller prover som ska bli föremål för dna-
analys eller lokaler där sådana analyser utförs riskerar att  kontaminera dessa. Databasen får också innehålla dna-profiler  som har påträffats vid en dna-analys och som inte kan hänföras  till en identifierad person.<p><a name="P5S2"></a></p>

En dna-profil som registreras i databasen får endast ge  information om identitet och inte om personliga egenskaper. <p><a name="P5S3"></a></p>

Utöver dna-profiler får elimineringsdatabasen innehålla  uppgifter om vem dna-profilen avser.<p><a name="P5S4"></a></p><h4 name="Provtagning"><a name="Provtagning">Provtagning</a></h4><p><a name="P5S5"></a></p><a class="paragraf" name="P6"><b>6 §</b></a>   Anställda vid Rättsmedicinalverket och andra som  återkommande kan komma i kontakt med och därigenom riskerar  att kontaminera material som används vid dna-analys, prover  som ska bli föremål för dna-analys eller lokaler där sådana  analyser utförs, är skyldiga att lämna prov för dna-analys i  syfte att dna-profilen ska registreras i  elimineringsdatabasen. Provet tas i form av salivprov.<p><a name="P6S2"></a></p><a class="paragraf" name="P7"><b>7 §</b></a>   För att få tillträde till en lokal där dna-prover hanteras  eller förvaras är även den som inte omfattas av 6 § men som  riskerar att kontaminera lokalen, prover som ska bli föremål  för dna-analys eller material som används för dna-analys  skyldig att lämna prov för dna-analys i syfte att dna-profilen  ska registreras i elimineringsdatabasen. Provet tas i form av  salivprov.<p><a name="P7S2"></a></p><a class="paragraf" name="P8"><b>8 §</b></a>   Ett prov för dna-analys som har tagits med stöd av 6 eller 
7 § får inte användas för något annat ändamål än det som  provet togs för och ska förstöras senast sex månader efter det  att provet togs.<p><a name="P8S2"></a></p><h4 name="Användning av elimineringsdatabasen"><a name="Användning av elimineringsdatabasen">Användning av elimineringsdatabasen</a></h4><p><a name="P8S3"></a></p><a class="paragraf" name="P9"><b>9 §</b></a>   Dna-profiler i elimineringsdatabasen får endast användas  för jämförelser med<br />
   1. dna-profiler från prov som analyseras vid  Rättsmedicinalverket, och<br />
   2. dna-profiler som har tagits fram för att kvalitetssäkra den  rättsgenetiska verksamheten med dna-analyser.<p><a name="P9S2"></a></p><h4 name="Längsta tid för behandling"><a name="Längsta tid för behandling">Längsta tid för behandling</a></h4><p><a name="P9S3"></a></p><a class="paragraf" name="P10"><b>10 §</b></a>   Uppgifter i elimineringsdatabasen får behandlas så länge  de behövs för att upptäcka och utreda om en persons dna kan ha  kontaminerat material, prover eller lokaler, dock som längst  den tid som anges i andra-fjärde styckena.<p><a name="P10S2"></a></p>

Uppgifter som rör anställda vid Rättsmedicinalverket får inte  behandlas längre än två år efter det att det förhållande som  grundade skyldigheten att lämna prov upphörde. <p><a name="P10S3"></a></p>

Uppgifter som har registrerats med stöd av 7 § får inte  behandlas längre än ett år efter det att uppgifterna  registrerades. <p><a name="P10S4"></a></p>

Uppgifter som rör andra än de som anges i andra och tredje  styckena får inte behandlas längre än ett år efter det att det  förhållande som grundade skyldigheten att lämna prov upphörde.<p><a name="P10S5"></a></p>

Bestämmelsen i 2 kap. 17 § andra stycket brottsdatalagen 
(2018:1177) gäller inte vid tillämpning av denna paragraf. <p><a name="P10S6"></a></p><h4 name="Skadestånd"><a name="Skadestånd">Skadestånd</a></h4><p><a name="P10S7"></a></p><a class="paragraf" name="P11"><b>11 §</b></a>   Inom det område som omfattas av brottsdatalagen 
(2018:1177) ska bestämmelsen om skadestånd i 7 kap. 1 §  brottsdatalagen tillämpas vid behandling av personuppgifter i  strid med denna lag eller föreskrifter som har meddelats i  anslutning till den.<p><a name="P11S2"></a></p><h4 name="Rätt att meddela föreskrifter"><a name="Rätt att meddela föreskrifter">Rätt att meddela föreskrifter</a></h4><p><a name="P11S3"></a></p><a class="paragraf" name="P12"><b>12 §</b></a>   Regeringen eller den myndighet som regeringen bestämmer  kan med stöd av 8 kap. 7 § regeringsformen<br />
   1. meddela närmare föreskrifter om vilka personalkategorier  vid Rättsmedicinalverket och vilka andra personkategorier  enligt 6 och 7 §§ som är skyldiga att lämna prover för dna-
analys till elimineringsdatabasen,<br />
   2. meddela närmare föreskrifter om tillgången till uppgifter i  elimineringsdatabasen, och<br />
   3. meddela föreskrifter om förfarandet vid överensstämmelse  mellan en dna-profil i elimineringsdatabasen och en annan dna-
profil.<p><a name="P12S2"></a></p><br /><h3 name="overgang"><a name="overgang">Övergångsbestämmelser</a></h3>
2020:422<br />
   1. Denna lag träder i kraft den 1 juli 2020.<br />
   2. En dna-profil som har registrerats före den 1 juli 2020 i  syfte att upptäcka och utreda kontamineringar av det som är  föremål för dna-analys, får registreras i  elimineringsdatabasen om den registrerade godtar det. De dna-
profiler som inte registreras i elimineringsdatabasen ska  gallras senast den 1 januari 2021.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>