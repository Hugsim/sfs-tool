<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2020:486) om miljö- och trafiksäkerhetskrav för myndigheters bilar - SFS sfs-2020-486</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2020:486) om miljö- och trafiksäkerhetskrav för myndigheters bilar</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2020:486</span> •
                <span><strong>Utfärdad:</strong> 2020-06-04</span>
            </div>
        </header>

        <main class="law-content">
            <h2>Förordning (2020:486) om miljö- och trafiksäkerhetskrav för myndigheters bilar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2020:486<br />

<b>Departement/myndighet</b>:   
Landsbygds- och infrastrukturdepartementet RSIB TM <br />  

<b>Utfärdad</b>:   
2020-06-04 <br />  


<b>Ändrad</b>:   
t.o.m. SFS 2023:216<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2020:486">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2020:486">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledning"><a name="Inledning">Inledning</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om miljö- och  trafiksäkerhetskrav för myndigheters inköp och leasing av  bilar samt för myndigheters upphandling av bilhyra och  taxiresor. Förordningens syfte är att främja användningen av  miljöanpassade och trafiksäkra bilar.<p><a name="P1S2"></a></p><a class="paragraf" name="P2"><b>2 §</b></a>   Förordningen gäller för myndigheter under regeringen. <p><a name="P2S2"></a></p>

Förordningens krav ska inte tillämpas på<br />
   1. utryckningsfordon,<br />
   2. fordon som är avsedda att användas av Försvarsmakten,  Försvarets materielverk, Försvarets radioanstalt,  Totalförsvarets forskningsinstitut eller Fortifikationsverket,<br />
   3. fordon som är avsedda att användas av utlandsmyndigheterna,<br />
   4. fordon som är avsedda att användas av Polismyndigheten  eller Säkerhetspolisen i myndigheternas polisiära verksamhet,<br />
   5. fordon som är avsedda att användas av Ekobrottsmyndigheten,  Tullverket eller Kustbevakningen i myndigheternas  spaningsverksamhet, <br />
   6. fordon som är anpassade för personskydd, <br />
   7. fordon som är avsedda att användas vid krockprov, eller <br />
   8. fordon som är avsedda att användas i museiverksamhet. <p><a name="P2S3"></a></p><h4 name="Uttryck i förordningen"><a name="Uttryck i förordningen">Uttryck i förordningen</a></h4><p><a name="P2S4"></a></p><a class="paragraf" name="P3"><b>3 §</b></a>   I denna förordning avses med<p><a name="P3S2"></a></p>

alkolås: en sådan anordning i ett fordon som hindrar att  fordonet startas och körs av förare som har alkohol i  utandningsluften,<br />
bilhyra: hyra av en bil, utan anlitande av förare, för kortare  tid än ett år, och<p><a name="P3S3"></a></p>

leasing: hyra av en bil med en bestämd hyrestid på minst ett  år. Förordning (2024:214).<p><a name="P3S4"></a></p><a class="paragraf" name="P3a"><b>3 a §</b></a>   Med miljöbil avses i denna förordning en personbil eller  en lätt lastbil som<br />
   1. är typgodkänd enligt 3 kap. fordonsförordningen (2009:211)  eller är ett sådant fordon som avses i 4 kap. 3 § 3 samma  förordning och som godkänts vid en registreringsbesiktning,<br />
   2. uppfyller utsläppskraven enligt bilaga 1 till  Europaparlamentets och rådets förordning (EG) nr 715/2007 av  den 20 juni 2007 om typgodkännande av motorfordon med avseende  på utsläpp från lätta personbilar och lätta nyttofordon 
(Euro 5 och Euro 6) och om tillgång till information om  reparation och underhåll av fordon, och<br />
   3. enligt uppgift i vägtrafikregistret<br />
      a) släpper ut 0 gram koldioxid per kilometer, eller<br />
      b) är utrustad med teknik för drift med annat gasbränsle än  gasol. Förordning (2024:215).<p><a name="P3aS2"></a></p><a class="paragraf" name="P3a"><b>3 a §</b></a>    <i>/Träder i kraft I:2030-01-01/</i> 
Med miljöbil avses i denna förordning en personbil eller  en lätt lastbil som<br />
   1. är typgodkänd enligt 3 kap. fordonsförordningen (2009:211)  eller är ett sådant fordon som avses i 4 kap. 3 § 3 samma  förordning och som godkänts vid en registreringsbesiktning,  och<br />
   2. enligt uppgift i vägtrafikregistret släpper ut 0 gram  koldioxid per kilometer. Förordning (2024:216).<p><a name="P3aS2"></a></p><a class="paragraf" name="P4"><b>4 §</b></a>   Andra uttryck som används i denna förordning har samma  betydelse som i lagen (2001:559) om vägtrafikdefinitioner och  i förordningen (2001:651) om vägtrafikdefinitioner. <p><a name="P4S2"></a></p><h4 name="Miljökrav vid myndigheters inköp och leasing av bilar"><a name="Miljökrav vid myndigheters inköp och leasing av bilar">Miljökrav vid myndigheters inköp och leasing av bilar</a></h4><p><a name="P4S3"></a></p><a class="paragraf" name="P5"><b>5 §</b></a>   De personbilar och lätta lastbilar som en myndighet köper  in eller ingår leasingavtal om ska vara miljöbilar. <p><a name="P5S2"></a></p><a class="paragraf" name="P6"><b>6 §</b></a>   Om det finns särskilda skäl, får en myndighet göra avsteg  från kravet i 5 §. <p><a name="P6S2"></a></p>

De personbilar som en myndighet köper in eller ingår  leasingavtal om och som inte är miljöbilar får släppa ut högst 
225 gram koldioxid per kilometer vid blandad körning enligt  uppgift i vägtrafikregistret eller motsvarande utländska  register.<p><a name="P6S3"></a></p>

De lätta lastbilar som en myndighet köper in eller ingår  leasingavtal om och som inte är miljöbilar får släppa ut högst 
230 gram koldioxid per kilometer vid blandad körning enligt  uppgift i vägtrafikregistret eller motsvarande utländska  register.<p><a name="P6S4"></a></p><h4 name="Trafiksäkerhetskrav vid myndigheters inköp och leasing av  bilar"><a name="Trafiksäkerhetskrav vid myndigheters inköp och leasing av  bilar">Trafiksäkerhetskrav vid myndigheters inköp och leasing av  bilar</a></h4><p><a name="P6S5"></a></p><h4 name="Alkolås"><a name="Alkolås">Alkolås</a></h4><p><a name="P6S6"></a></p><a class="paragraf" name="P7"><b>7 §</b></a>   De bilar som en myndighet köper in eller ingår  leasingavtal om ska vara utrustade med alkolås.<p><a name="P7S2"></a></p>

Om det finns särskilda skäl, får en myndighet göra avsteg från  kravet i första stycket. <p><a name="P7S3"></a></p><a class="paragraf" name="P8"><b>8 §</b></a>   De bilar som en myndighet har köpt in eller ingått  leasingavtal om före den 1 juli 2020 ska senast den 1 januari 
2025 vara utrustade med alkolås om det inte finns särskilda  skäl. <p><a name="P8S2"></a></p><h4 name="Krockskydd och kollisionsundvikande system"><a name="Krockskydd och kollisionsundvikande system">Krockskydd och kollisionsundvikande system</a></h4><p><a name="P8S3"></a></p><a class="paragraf" name="P9"><b>9 §</b></a>   De personbilar som en myndighet köper in eller ingår  leasingavtal om ska vara av en modell som uppnår kravnivån fem  stjärnor enligt ett säkerhetsbetyg utfärdat i det europeiska  krockprovningsprogrammet (Euro NCAP) eller, om ett sådant  säkerhetsintyg inte har utfärdats, ha motsvarande krockskydds-  och kollisionsundvikande egenskaper enligt ett intyg från  tillverkaren. Det säkerhetsbetyg eller intyg som utvisar att  kravnivån uppfyllts får inte ha utfärdats längre tid tillbaka  än fem år. <p><a name="P9S2"></a></p>

För myndigheternas inköp av eller leasingavtal om personbilar  av en modell där provning inte har utförts eller intyg inte  har utfärdats enligt första stycket, får Transportstyrelsen  meddela föreskrifter om godtagbara kravnivåer även i fråga om  andra system för provning av krockskydd.<p><a name="P9S3"></a></p>

Om det finns särskilda skäl, får en myndighet göra avsteg från  kravet i första stycket eller sådana kravnivåer i föreskrifter  som meddelats med stöd av andra stycket.<p><a name="P9S4"></a></p><h4 name="Miljö- och trafiksäkerhetskrav vid myndigheters upphandling av  bilhyra och taxiresor"><a name="Miljö- och trafiksäkerhetskrav vid myndigheters upphandling av  bilhyra och taxiresor">Miljö- och trafiksäkerhetskrav vid myndigheters upphandling av  bilhyra och taxiresor</a></h4><p><a name="P9S5"></a></p><a class="paragraf" name="P10"><b>10 §</b></a>   Vid upphandling av bilhyra av personbilar eller av  taxiresor som ska utföras med personbilar ska en myndighet  välja miljöbilar som uppfyller kravet i 9 § första stycket  eller sådana kravnivåer i föreskrifter som meddelats med stöd  av 9 § andra stycket. Detsamma ska gälla vid myndighetens  avrop från ett sådant upphandlat avtal.<p><a name="P10S2"></a></p>

Vid upphandling av bilhyra av lätta lastbilar eller av  taxiresor som ska utföras med lätta lastbilar ska en myndighet  välja miljöbilar. Detsamma ska gälla vid myndighetens avrop  från ett sådant upphandlat avtal.<p><a name="P10S3"></a></p>

Om det finns särskilda skäl, får en myndighet göra avsteg från  kraven i första eller andra stycket. I fråga om utsläpp gäller  i sådant fall de kravnivåer som avses i 6 § andra och tredje  styckena.<p><a name="P10S4"></a></p><h4 name="Redovisningskrav"><a name="Redovisningskrav">Redovisningskrav</a></h4><p><a name="P10S5"></a></p><a class="paragraf" name="P11"><b>11 §</b></a>   Samtliga myndigheter ska senast den 1 mars varje år lämna  en redogörelse till Transportstyrelsen för sina inköp, sin  leasing och sina upphandlingar under det föregående  kalenderåret. Av redogörelsen ska det framgå <br />
   1. hur många bilar som har köpts in eller leasats, fördelat på  fordonsslag, <br />
   2. hur många upphandlingar av bilhyra eller taxiresor som har  utförts, och <br />
   3. vilka avsteg som har gjorts från kraven i denna förordning  med stöd av 6 §, 7 § andra stycket, 9 § tredje stycket eller 
10 § tredje stycket samt vilka särskilda skäl som motiverat  dessa avsteg.<p><a name="P11S2"></a></p>

Även Transportstyrelsen ska senast den 1 mars varje år  upprätta en sådan redogörelse som avses i första stycket för  den egna verksamheten. <p><a name="P11S3"></a></p><a class="paragraf" name="P12"><b>12 §</b></a>   Transportstyrelsen får meddela närmare föreskrifter om  hur en myndighets rapportering enligt 11 § ska utföras. <p><a name="P12S2"></a></p><a class="paragraf" name="P13"><b>13 §</b></a>   Transportstyrelsen ska göra en uppföljning av  redogörelserna enligt 11 §. Uppföljningen ska ges in till  Regeringskansliet (Landsbygds- och infrastrukturdepartementet)  senast den 30 april varje år. Förordning (2023:69).<p><a name="P13S2"></a></p><br /><h3 name="overgang"><a name="overgang">Övergångsbestämmelser</a></h3>
2020:486<br />
   1. Denna förordning träder i kraft den 1 juli 2020.<br />
   2. Bestämmelserna i 10 § tillämpas inte i fråga om  upphandlingar som en myndighet har påbörjat före  ikraftträdandet. <br />
   3. Genom förordningen upphävs förordningen (2009:1) om miljö-  och trafiksäkerhetskrav för myndigheters bilar och bilresor.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>