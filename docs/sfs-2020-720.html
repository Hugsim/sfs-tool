<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2020:720) om stöd vid tillfälligt upphörande av fiskeverksamhet som en följd av spridningen av sjukdomen covid-19 - SFS sfs-2020-720</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2020:720) om stöd vid tillfälligt upphörande av fiskeverksamhet som en följd av spridningen av sjukdomen covid-19</h1>
            <div class="meta-info">
                <span><strong>SFS:</strong> 2020:720</span> •
                <span><strong>Utfärdad:</strong> 2020-07-02</span>
            </div>
        </header>

        <main class="law-content">
            <h2>Förordning (2020:720) om stöd vid tillfälligt upphörande av fiskeverksamhet som en följd av spridningen av sjukdomen covid-19</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2020:720<br />

<b>Departement/myndighet</b>:   
Näringsdepartementet <br />  

<b>Utfärdad</b>:   
2020-07-02 <br />  


<b>Ändrad</b>:   
t.o.m. SFS 2020:765<br />  

<b>Upphävd</b>: 
2022-11-30<br />

<b>Författningen har upphävts genom</b>: 
SFS 2022:1461<br />


<b>Ändringsregister</b>:   
<a href="http://rkrattsbaser.gov.se/sfsr?bet=2020:720">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2020:720">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om stöd i form av  ekonomiskt bidrag som Statens jordbruksverk (Jordbruksverket)  får lämna till yrkesfiskare som tillfälligt upphör med  fiskeverksamheten som en följd av spridningen av sjukdomen  covid-19.<p><a name="P1S2"></a></p>

Bestämmelserna i förordningen kompletterar bestämmelser i <br />
   1. Europaparlamentets och rådets förordning (EU) nr 508/2014  av den 15 maj 2014 om Europeiska havs- och fiskerifonden och  om upphävande av rådets förordningar (EG) nr 2328/2003, (EG)  nr 861/2006, (EG) nr 1198/2006 och (EG) nr 791/2007 och  Europaparlamentets och rådets förordning (EU) nr 1255/2011 
(havs- och fiskerifondsförordningen), och<br />
   2. Europaparlamentets och rådets förordning (EU) nr 1303/2013  av den 17 december 2013 om fastställande av gemensamma  bestämmelser för Europeiska regionala utvecklingsfonden,  Europeiska socialfonden, Sammanhållningsfonden, Europeiska  jordbruksfonden för landsbygdsutveckling och Europeiska havs-  och fiskerifonden, om fastställande av allmänna bestämmelser  för Europeiska regionala utvecklingsfonden, Europeiska  socialfonden, Sammanhållningsfonden och Europeiska havs- och  fiskerifonden samt om upphävande av rådets förordning (EG)  nr 1083/2006 (den fondgemensamma förordningen).<p><a name="P1S3"></a></p><a class="paragraf" name="P2"><b>2 §</b></a>   Denna förordning är meddelad med stöd av<br />
   1. 10 § lagen (1994:1709) om EU:s förordningar om den  gemensamma fiskeripolitiken i fråga om 24 § andra stycket, och<br />
   2. 8 kap. 7 § regeringsformen i fråga om övriga bestämmelser.<p><a name="P2S2"></a></p><a class="paragraf" name="P3"><b>3 §</b></a>   Beslut i fråga om stöd enligt denna förordning ska vara  förenliga med de unionsregler och det operativa program som  ligger till grund för Sveriges genomförande av de  unionsprioriteringar som avses i 4 kap. 2 § första stycket  förordningen (1994:1716) om fisket, vattenbruket och  fiskerinäringen.<p><a name="P3S2"></a></p><a class="paragraf" name="P4"><b>4 §</b></a>   Stöd enligt denna förordning lämnas om det finns tillgång  på medel.<p><a name="P4S2"></a></p><h4 name="Stödmottagare"><a name="Stödmottagare">Stödmottagare</a></h4><p><a name="P4S3"></a></p><a class="paragraf" name="P5"><b>5 §</b></a>   Stöd enligt denna förordning får lämnas till den som har  fiskelicens under förutsättning att licenshavaren har haft  licens och arbetat ombord på ett unionsfiskefartyg som  understiger 24 meter under minst 120 dagar under perioden 
1 januari 2018-31 december 2019.<p><a name="P5S2"></a></p>

För en licenshavare som påbörjat sitt arbete ombord på ett  sådant fartyg efter den 31 december 2018 får stöd lämnas om  licenshavaren har haft licens och arbetat ombord under minst 
60 dagar under perioden 1 januari-31 december 2019.<p><a name="P5S3"></a></p>

Om licenshavaren är en juridisk person får stöd lämnas under  förutsättning att kravet på arbetade dagar ombord har  uppfyllts av någon som äger andelar i den juridiska personen  och som ägde andelar även under den tid då arbetet utfördes. <p><a name="P5S4"></a></p><a class="paragraf" name="P6"><b>6 §</b></a>   Stöd enligt förordningen får även lämnas till den som har  personlig fiskelicens och som under minst 120 dagar under  perioden 1 januari 2018-31 december 2019 har haft licens och  arbetat ombord på ett fartyg<br />
   1. som understiger 24 meter, och<br />
   2. från vilket det uteslutande bedrivs fiske i inlandsvatten.<p><a name="P6S2"></a></p>

För en licenshavare som påbörjat sitt arbete ombord på ett  sådant fartyg efter den 31 december 2018 får stöd lämnas om  licenshavaren har haft licens och arbetat ombord på fartyget  under minst 60 dagar under perioden 1 januari-31 december 
2019.<p><a name="P6S3"></a></p><h4 name="Stödperioder"><a name="Stödperioder">Stödperioder</a></h4><p><a name="P6S4"></a></p><a class="paragraf" name="P7"><b>7 §</b></a>   Stöd enligt denna förordning lämnas för en eller flera av  perioderna 16-30 juni, 1-31 juli, 1-31 augusti, 1-15  september, 16-30 september, 1-15 oktober, 16-31 oktober, 1-15  november, 16-30 november, 1-15 december och 16-31 december 
2020. Förordning (2020:765).<p><a name="P7S2"></a></p><h4 name="Förutsättningar för stöd"><a name="Förutsättningar för stöd">Förutsättningar för stöd</a></h4><p><a name="P7S3"></a></p><a class="paragraf" name="P8"><b>8 §</b></a>   Stöd enligt denna förordning får lämnas under  förutsättning att<br />
   1. stödmottagaren till följd av spridningen av sjukdomen  covid-19 tillfälligt upphör med all sin fiskeverksamhet under  stödperioden, och<br />
   2. det fartyg som licenshavaren har arbetat ombord på enligt 5  och 6 §§ berörs av det tillfälliga upphörandet av  fiskeverksamheten.<p><a name="P8S2"></a></p><a class="paragraf" name="P9"><b>9 §</b></a>   Stöd enligt denna förordning får inte lämnas till  licenshavare som har överlåtbara fiskerättigheter för  pelagiska arter för det fartyg som avses i 5 §. Med pelagiska  arter avses sill, skarpsill, makrill, taggmakrill, blåvitling  och tobis.<p><a name="P9S2"></a></p><a class="paragraf" name="P10"><b>10 §</b></a>   Stöd enligt denna förordning får inte lämnas till någon  som har skulder för svenska skatter eller avgifter hos  Kronofogdemyndigheten eller som är i likvidation eller försatt  i konkurs.<p><a name="P10S2"></a></p><a class="paragraf" name="P11"><b>11 §</b></a>   I artikel 10 i havs- och fiskerifondsförordningen finns  bestämmelser om ansökningsvillkor som måste vara uppfyllda för  att stöd ska få beviljas.<p><a name="P11S2"></a></p><h4 name="Villkor för stöd"><a name="Villkor för stöd">Villkor för stöd</a></h4><p><a name="P11S3"></a></p><a class="paragraf" name="P12"><b>12 §</b></a>   Stödmottagare som har personlig fiskelicens får under en  period om tre månader efter stödperiodens slut inte använda  det fartyg som avses i 6 § till annat fiske än fiske i  inlandsvatten. Om stödmottagaren äger fartyget får  stödmottagaren heller inte avyttra fartyget under denna  period.<p><a name="P12S2"></a></p><a class="paragraf" name="P13"><b>13 §</b></a>   Stödmottagare som har tilldelats individuella demersala  fiskemöjligheter för 2020 ska vid årets slut ha kvar en andel  av fiskemöjligheterna som motsvarar den förväntade  infiskningen under stödperioden.<p><a name="P13S2"></a></p>

Andelens storlek beräknas av Jordbruksverket. <p><a name="P13S3"></a></p><a class="paragraf" name="P14"><b>14 §</b></a>   I artikel 25 i havs- och fiskerifondsförordningen finns  en bestämmelse om att ägare till ett fiskefartyg som har  mottagit stöd inte får överföra fartyget utanför unionen under  minst fem år efter den dag då stödet faktiskt betalades ut  till stödmottagaren.<p><a name="P14S2"></a></p><a class="paragraf" name="P15"><b>15 §</b></a>   I artikel 10 i havs- och fiskerifondsförordningen finns  bestämmelser om ansökningsvillkor som ska fortsätta vara  uppfyllda under insatsens hela genomförandeperiod och för en  period av fem år efter att den sista utbetalningen till  stödmottagaren har gjorts.<p><a name="P15S2"></a></p><h4 name="Stödets storlek"><a name="Stödets storlek">Stödets storlek</a></h4><p><a name="P15S3"></a></p><a class="paragraf" name="P16"><b>16 §</b></a>   Stöd enligt denna förordning lämnas med ett  schablonbelopp för fasta kostnader och kostnader för  arbetskraft.<p><a name="P16S2"></a></p>

För innehavare av fiskelicens bestäms schablonbeloppet med  hänsyn till den period ansökan avser, fartygets längd, vilket  redskap som används i störst utsträckning och vilka arter  fartyget fiskar efter. <p><a name="P16S3"></a></p>

För innehavare av personlig fiskelicens bestäms  schablonbeloppet med hänsyn till den period ansökan avser,  vilka arter licenshavaren fiskar efter och var fisket bedrivs.<p><a name="P16S4"></a></p><h4 name="Prövning av stödärenden"><a name="Prövning av stödärenden">Prövning av stödärenden</a></h4><p><a name="P16S5"></a></p><a class="paragraf" name="P17"><b>17 §</b></a>   Jordbruksverket prövar frågor om stöd enligt denna  förordning. <p><a name="P17S2"></a></p><a class="paragraf" name="P18"><b>18 §</b></a>   En ansökan om stöd ska ges in till Jordbruksverket via  den e-tjänst som verket tillhandahåller på sin webbplats eller  på en blankett som Jordbruksverket tillhandahåller. <p><a name="P18S2"></a></p>

Ansökan ska ha kommit in till Jordbruksverket senast den 15  november 2020. Förordning (2020:765).<p><a name="P18S3"></a></p><a class="paragraf" name="P19"><b>19 §</b></a>   Ansökan ska innehålla<br />
   1. företagets namn, organisationsnummer, kontaktuppgifter,  fartygssignal och bankkontonummer samt uppgift om i vilket län  fartyget ligger i hamn,<br />
   2. uppgift om vilken eller vilka stödperioder ansökan avser,<br />
   3. en beskrivning av på vilket sätt spridningen av sjukdomen  covid-19 har lett till beslutet att tillfälligt upphöra med  fiskeverksamheten, och<br />
   4. uppgifter enligt bilaga 1 i kommissionens  genomförandeförordning (EU) nr 1243/2014 av den 20 november 
2014 om fastställande av bestämmelser i enlighet med  Europaparlamentets och rådets förordning (EU) nr 508/2014 om  Europeiska havs- och fiskerifonden vad gäller de uppgifter som  ska överlämnas av medlemsstaterna samt om databehovet och  synergieffekterna mellan potentiella uppgiftskällor.<p><a name="P19S2"></a></p>

Ansökan ska också innehålla de övriga uppgifter som krävs för  att Jordbruksverket ska kunna pröva ansökan.<p><a name="P19S3"></a></p><a class="paragraf" name="P20"><b>20 §</b></a>   Ansökningar om stöd ska prövas löpande.<p><a name="P20S2"></a></p><h4 name="Utbetalning av stöd"><a name="Utbetalning av stöd">Utbetalning av stöd</a></h4><p><a name="P20S3"></a></p><a class="paragraf" name="P21"><b>21 §</b></a>   Stöd betalas ut av Jordbruksverket. Innan stödet betalas  ut ska Jordbruksverket kontrollera att utbetalningen är  förenlig med unionsreglerna och denna förordning. I detta  ingår att utföra sådana administrativa kontroller som avses i  artikel 125.5 a i den fondgemensamma förordningen och, när så  är relevant, sådana kontroller på plats som avses i  artikel 125.5 b i den förordningen. <p><a name="P21S2"></a></p>

Om kontrollen visar att en utbetalning skulle strida mot  reglerna ska Jordbruksverket besluta att, helt eller delvis,  avstå från att betala ut stödet.<p><a name="P21S3"></a></p><h4 name="Återbetalningsskyldighet och upphävande av stöd"><a name="Återbetalningsskyldighet och upphävande av stöd">Återbetalningsskyldighet och upphävande av stöd</a></h4><p><a name="P21S4"></a></p><a class="paragraf" name="P22"><b>22 §</b></a>   Utöver det som sägs om återbetalningsskyldighet i  artikel 25.1 i havs- och fiskerifondsförordningen gäller att  en stödmottagare är återbetalningsskyldig om<br />
   1. stödmottagaren genom att lämna oriktiga uppgifter eller på  annat sätt har orsakat att stödet beviljats felaktigt eller  med för högt belopp,<br />
   2. stödet av något annat skäl har beviljats felaktigt eller  med för högt belopp och stödmottagaren skäligen borde ha  insett det,<br />
   3. det visar sig att det inte har funnits förutsättningar för  stödet och stödmottagaren borde ha insett detta, eller<br />
   4. ett villkor för stödet inte har följts.<p><a name="P22S2"></a></p><a class="paragraf" name="P23"><b>23 §</b></a>   Jordbruksverket ska innan stödet betalas ut upphäva ett  beslut om stöd helt eller delvis om någon av förutsättningarna  i 22 § är uppfyllda. <p><a name="P23S2"></a></p><a class="paragraf" name="P24"><b>24 §</b></a>   Jordbruksverket ska kräva tillbaka ett utbetalat stöd om  någon är återbetalningsskyldig enligt artikel 25.1 i havs- och  fiskerifondsförordningen eller 22 § i denna förordning.<p><a name="P24S2"></a></p>

När ett stöd krävs tillbaka ska ränta tas ut enligt  artikel 72 h i den fondgemensamma förordningen och beräknas  enligt räntelagen (1975:635).<p><a name="P24S3"></a></p><h4 name="Preskription"><a name="Preskription">Preskription</a></h4><p><a name="P24S4"></a></p><a class="paragraf" name="P25"><b>25 §</b></a>   Bestämmelser om preskription för att vidta åtgärder på  grund av sådana oegentligheter som avses i artikel 1.2 i  rådets förordning (EG, Euratom) nr 2988/95 av den 18 december 
1995 om skydd av Europeiska gemenskapernas finansiella  intressen finns i artikel 3 i den förordningen. I stället för  de frister som anges i artikel 3.1 första och fjärde styckena  i den förordningen gäller att ett beslut om återkrav på grund  av oegentligheter ska fattas inom tio år från det att beloppet  betalades ut.<p><a name="P25S2"></a></p>

I fråga om preskription av andra fordringar på återbetalning  än sådana som avses i första stycket gäller preskriptionslagen 
(1981:130).<p><a name="P25S3"></a></p><h4 name="Behörig myndighet"><a name="Behörig myndighet">Behörig myndighet</a></h4><p><a name="P25S4"></a></p><a class="paragraf" name="P26"><b>26 §</b></a>   Av 6 kap. 1 § förordningen (1994:1716) om fisket,  vattenbruket och fiskerinäringen framgår att Jordbruksverket  ska utföra de uppgifter som en behörig myndighet eller en  medlemsstat är skyldig att utföra enligt EU-förordningar om  den gemensamma fiskeripolitiken.<p><a name="P26S2"></a></p><h4 name="Rapportering av oriktigheter"><a name="Rapportering av oriktigheter">Rapportering av oriktigheter</a></h4><p><a name="P26S3"></a></p><a class="paragraf" name="P27"><b>27 §</b></a>   Jordbruksverket ansvarar för rapportering av oriktigheter  i enlighet med artikel 122.2 i den fondgemensamma  förordningen.<p><a name="P27S2"></a></p><h4 name="Tillsyn och kontroll"><a name="Tillsyn och kontroll">Tillsyn och kontroll</a></h4><p><a name="P27S3"></a></p><a class="paragraf" name="P28"><b>28 §</b></a>   Jordbruksverket utövar tillsyn och kontroll över att  bestämmelserna i havs- och fiskerifondsförordningen och den  fondgemensamma förordningen samt bestämmelserna i denna  förordning följs.<p><a name="P28S2"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P28S3"></a></p><a class="paragraf" name="P29"><b>29 §</b></a>   Havs- och vattenmyndigheten ska på begäran lämna sådana  uppgifter som Jordbruksverket behöver för prövning av  ansökningsvillkoren i artikel 10 i havs- och  fiskerifondsförordningen.<p><a name="P29S2"></a></p><h4 name="It-system för ärenden om stöd"><a name="It-system för ärenden om stöd">It-system för ärenden om stöd</a></h4><p><a name="P29S3"></a></p><a class="paragraf" name="P30"><b>30 §</b></a>   Det it-system som avses i 4 kap. 51 § förordningen 
(1994:1716) om fisket, vattenbruket och fiskerinäringen ska  användas för elektronisk behandling av uppgifter om ärenden om  stöd enligt denna förordning. Bestämmelserna om  uppgiftslämnande, personuppgiftsansvar, utlämnande av  uppgifter och direktåtkomst i 4 kap. 52-54 a §§ förordningen  om fisket, vattenbruket och fiskerinäringen ska tillämpas i  fråga om stöd enligt denna förordning.<p><a name="P30S2"></a></p><h4 name="Överklagande"><a name="Överklagande">Överklagande</a></h4><p><a name="P30S3"></a></p><a class="paragraf" name="P31"><b>31 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om att inte betala ut stöd enligt 21 § eller upphäva  beslut om stöd enligt 23 § får dock inte överklagas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>