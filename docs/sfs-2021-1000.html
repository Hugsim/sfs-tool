<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2021:1000) om producentansvar för våtservetter - SFS sfs-2021-1000</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2021:1000) om producentansvar för våtservetter</h1>
            <div class="meta-info">
                <span><strong>SFS:</strong> 2021:1000</span> •
                <span><strong>Utfärdad:</strong> 2021-11-03</span>
            </div>
        </header>

        <main class="law-content">
            <h2>Förordning (2021:1000) om producentansvar för våtservetter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:1000<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2021-11-03 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2021:1000">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:1000">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller bestämmelser om ett system för  utökat producentansvar för avfallshantering av våtservetter. <p><a name="P1S2"></a></p>

Syftet med förordningen är att minska nedskräpningen av  våtservetter.<p><a name="P1S3"></a></p><a class="paragraf" name="P2"><b>2 §</b></a>   Förordningen är meddelad med stöd av <br />
   - 15 kap. 12 § miljöbalken i fråga om 21 §, <br />
   - 15 kap. 13 § miljöbalken i fråga om 11, 12 och 17-20 §§,<br />
   - 15 kap. 14 § miljöbalken i fråga om 14-16 och 20 §§,<br />
   - 8 kap. 11 § regeringsformen i fråga om 27 §, och<br />
   - 8 kap. 7 § regeringsformen i fråga om övriga bestämmelser.<p><a name="P2S2"></a></p><h4 name="Ytterligare bestämmelser i andra förordningar"><a name="Ytterligare bestämmelser i andra förordningar">Ytterligare bestämmelser i andra förordningar</a></h4><p><a name="P2S3"></a></p><a class="paragraf" name="P3"><b>3 §</b></a>   Bestämmelser om nedskräpningsavgifter för våtservetter  finns i förordningen (2021:1002) om nedskräpningsavgifter.<p><a name="P3S2"></a></p><h4 name="Ordförklaringar"><a name="Ordförklaringar">Ordförklaringar</a></h4><p><a name="P3S3"></a></p><a class="paragraf" name="P4"><b>4 §</b></a>   Med polymer avses i denna förordning detsamma som i  artikel 3.5 i Europaparlamentets och rådets förordning (EG) nr 
1907/2006 av den 18 december 2006 om registrering,  utvärdering, godkännande och begränsning av kemikalier 
(Reach), inrättande av en europeisk kemikaliemyndighet,  ändring av direktiv 1999/45/EG och upphävande av rådets  förordning (EEG) nr 793/93 och kommissionens förordning (EG)  nr1488/94 samt rådets direktiv 76/769/EEG och kommissionens  direktiv 91/155/EEG, 93/67/EEG, 93/105/EG och 2000/21/EG.<p><a name="P4S2"></a></p><a class="paragraf" name="P5"><b>5 §</b></a>   Med plast avses i denna förordning en polymer som kan  användas som huvudsaklig strukturkomponent i slutprodukter,  oavsett om polymeren har tillförts tillsatser eller andra  ämnen.<p><a name="P5S2"></a></p>

Med plast avses inte en polymer som förekommer naturligt i  miljön och som inte har modifierats på kemisk väg.<p><a name="P5S3"></a></p><a class="paragraf" name="P6"><b>6 §</b></a>   Med producent avses i denna förordning den som  yrkesmässigt<br />
   1. för in våtservetter till Sverige,<br />
   2. tillverkar våtservetter i Sverige, eller<br />
   3. från ett annat land än Sverige säljer våtservetter till en  slutlig användare i Sverige.<p><a name="P6S2"></a></p><a class="paragraf" name="P7"><b>7 §</b></a>   I denna förordning avses med <p><a name="P7S2"></a></p>

tillhandahålla på den svenska marknaden: att mot betalning  eller gratis göra en produkt tillgänglig för distribution,  förbrukning eller användning på den svenska marknaden i  samband med yrkesmässig verksamhet, <p><a name="P7S3"></a></p>

släppa ut på den svenska marknaden: att för första gången  tillhandahålla en produkt på den svenska marknaden, och<p><a name="P7S4"></a></p>

vara etablerad i Sverige: att ha hemvist eller säte i Sverige  och bedriva en yrkesmässig verksamhet här.<p><a name="P7S5"></a></p><a class="paragraf" name="P8"><b>8 §</b></a>   I denna förordning avses med<p><a name="P8S2"></a></p>

engångsplastprodukt: en produkt som helt eller delvis består  av plast och som inte utformats, konstruerats eller släppts ut  på den svenska marknaden för att under sin livscykel användas  flera gånger genom att återanvändas för samma ändamål som den  utformades för, och <p><a name="P8S3"></a></p>

våtservetter: servetter som <br />
   1. är engångsplastprodukter, <br />
   2. är våta på förhand, och <br />
   3. används för personlig hygien eller i hushåll.<p><a name="P8S4"></a></p><a class="paragraf" name="P9"><b>9 §</b></a>   Ord och uttryck i denna förordning har i övrigt samma  betydelse som i 15 kap. miljöbalken.<p><a name="P9S2"></a></p><h4 name="Mål för minskad nedskräpning "><a name="Mål för minskad nedskräpning ">Mål för minskad nedskräpning </a></h4><p><a name="P9S3"></a></p><a class="paragraf" name="P10"><b>10 §</b></a>   I fråga om våtservetter är målet att nedskräpningen  utomhus senast 2030 ska vara försumbar. Hur stor  nedskräpningen är ska bedömas utifrån de skräpmätningar som  Naturvårdsverket utför enligt 31 § förordningen (2021:1002) om  nedskräpningsavgifter.<p><a name="P10S2"></a></p><a class="paragraf" name="P11"><b>11 §</b></a>   En producent ska effektivt bidra till att nå målet.<p><a name="P11S2"></a></p><a class="paragraf" name="P12"><b>12 §</b></a>   En producent ska tillgängliggöra information om hur målet  för nedskräpning uppnås. <p><a name="P12S2"></a></p>

Informationen ska tillgängliggöras på producentens eller annan  lämplig webbplats.<p><a name="P12S3"></a></p><h4 name="Om målet inte uppnås"><a name="Om målet inte uppnås">Om målet inte uppnås</a></h4><p><a name="P12S4"></a></p><a class="paragraf" name="P13"><b>13 §</b></a>   Om Naturvårdsverket bedömer att det finns risk för att  målet för minskad nedskräpning inte uppnås ska myndigheten  lämna förslag till regeringen på ändamålsenliga åtgärder.<p><a name="P13S2"></a></p><h4 name="Ombud "><a name="Ombud ">Ombud </a></h4><p><a name="P13S3"></a></p><a class="paragraf" name="P14"><b>14 §</b></a>   En producent som är etablerad i Sverige och säljer  våtservetter till ett annat land i Europeiska ekonomiska  samarbetsområdet (EES) där producenten inte är etablerad ska  utse ett ombud i det landet. Ombudet ska fullgöra det ansvar  som producenten har i det landet enligt de nationella  bestämmelser som genomför Europaparlamentets och rådets  direktiv (EU) 2019/904 av den 5 juni 2019 om minskning av  vissa plastprodukters inverkan på miljön.<p><a name="P14S2"></a></p><a class="paragraf" name="P15"><b>15 §</b></a>   En producent som inte är etablerad i Sverige får utse ett  ombud i Sverige. Ombudet ska utses genom en skriftlig  fullmakt.<p><a name="P15S2"></a></p>

Ombudet ska i stället för producenten fullgöra skyldigheterna  i denna förordning och förordningen (2021:1002) om  nedskräpningsavgifter i fråga om de produkter som omfattas av  ombudets anmälan enligt 16 §.<p><a name="P15S3"></a></p><a class="paragraf" name="P16"><b>16 §</b></a>   Ett ombud som har utsetts enligt 15 § ska göra en anmälan  till Naturvårdsverket. <p><a name="P16S2"></a></p>

Anmälan ska innehålla <br />
   1. ombudets namn, kontaktuppgifter och person- eller  organisationsnummer, <br />
   2. en kopia på fullmakten,<br />
   3. producentens namn, kontaktuppgifter och  skatteregistreringsnummer, och<br />
   4. uppgift om vilken produkt som ombudet ska ansvara för.<p><a name="P16S3"></a></p>

Ombudet ska snarast underrätta Naturvårdsverket om ändringar i  fråga om de uppgifter som har lämnats.<p><a name="P16S4"></a></p><h4 name="Skyldighet för producenter att märka produkter "><a name="Skyldighet för producenter att märka produkter ">Skyldighet för producenter att märka produkter </a></h4><p><a name="P16S5"></a></p><a class="paragraf" name="P17"><b>17 §</b></a>   Våtservetter får släppas ut på den svenska marknaden av  en producent endast om de är märkta i enlighet med  kommissionens genomförandeförordning (EU) 2020/2151 av den 
17 december 2020 om fastställande av harmoniserade  specifikationer för märkning av plastprodukter för engångsbruk  som finns förtecknade i del D i bilagan till  Europaparlamentets och rådets direktiv (EU) 2019/904 om  minskning av vissa plastprodukters inverkan på miljön. <p><a name="P17S2"></a></p>

Märkningen ska vara framträdande, lätt att läsa och  outplånlig.<p><a name="P17S3"></a></p><h4 name="Uppgifter till Naturvårdsverket"><a name="Uppgifter till Naturvårdsverket">Uppgifter till Naturvårdsverket</a></h4><p><a name="P17S4"></a></p><a class="paragraf" name="P18"><b>18 §</b></a>   Den som avser att i egenskap av producent släppa ut  våtservetter på den svenska marknaden ska före utsläppandet  anmäla det till Naturvårdsverket. Anmälan ska innehålla  producentens namn, kontaktuppgifter och person- eller  organisationsnummer.<p><a name="P18S2"></a></p>

Producenten ska snarast underrätta Naturvårdsverket om  ändringar i fråga om de uppgifter som har lämnats.<p><a name="P18S3"></a></p><a class="paragraf" name="P19"><b>19 §</b></a>   En producent ska senast den 31 mars varje år lämna  uppgifter till Naturvårdsverket om hur många våtservetter som  producenten släppt ut på den svenska marknaden under det  närmast föregående kalenderåret.<p><a name="P19S2"></a></p>

På begäran av Naturvårdsverket ska uppgifterna anges i vikt.<p><a name="P19S3"></a></p><a class="paragraf" name="P20"><b>20 §</b></a>   Naturvårdsverket får meddela ytterligare föreskrifter om  vilka uppgifter som ska lämnas av producenter och  producentombud enligt 16, 18 och 19 §§.<p><a name="P20S2"></a></p><a class="paragraf" name="P21"><b>21 §</b></a>   En producent ska ha rutiner för internkontroll för att  säkerställa kvaliteten på de uppgifter som producenten ska  lämna enligt 19 §.<p><a name="P21S2"></a></p><h4 name="Statistik "><a name="Statistik ">Statistik </a></h4><p><a name="P21S3"></a></p><a class="paragraf" name="P22"><b>22 §</b></a>   Uppgifter som lämnas till Naturvårdsverket enligt denna  förordning får användas av Naturvårdsverket för att ta fram  statistik.<p><a name="P22S2"></a></p><h4 name="Dialog med aktörer "><a name="Dialog med aktörer ">Dialog med aktörer </a></h4><p><a name="P22S3"></a></p><a class="paragraf" name="P23"><b>23 §</b></a>   Naturvårdsverket ska se till att relevanta aktörer ges  möjlighet att föra en löpande dialog i frågor som har  betydelse för producentansvaret.<p><a name="P23S2"></a></p><h4 name="Tillsyn"><a name="Tillsyn">Tillsyn</a></h4><p><a name="P23S3"></a></p><a class="paragraf" name="P24"><b>24 §</b></a>   I 2 kap. 24 § miljötillsynsförordningen (2011:13) finns  bestämmelser om tillsyn. <p><a name="P24S2"></a></p><h4 name="Avgifter"><a name="Avgifter">Avgifter</a></h4><p><a name="P24S3"></a></p><a class="paragraf" name="P25"><b>25 §</b></a>   I förordningen (1998:940) om avgifter för prövning och  tillsyn enligt miljöbalken finns bestämmelser om  tillsynsavgifter. <p><a name="P25S2"></a></p><h4 name="Sanktioner"><a name="Sanktioner">Sanktioner</a></h4><p><a name="P25S3"></a></p><a class="paragraf" name="P26"><b>26 §</b></a>   I förordningen (2012:259) om miljösanktionsavgifter finns  bestämmelser om miljösanktionsavgifter.<p><a name="P26S2"></a></p><h4 name="Bemyndigande att meddela föreskrifter om verkställighet"><a name="Bemyndigande att meddela föreskrifter om verkställighet">Bemyndigande att meddela föreskrifter om verkställighet</a></h4><p><a name="P26S3"></a></p><a class="paragraf" name="P27"><b>27 §</b></a>   Naturvårdsverket får meddela <br />
   1. närmare föreskrifter om hur de uppgifter som avses i 16, 18  och 19 §§ ska lämnas, och<br />
   2. andra föreskrifter om verkställigheten av denna förordning.<p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2021:1000<br />
   1. Denna förordning träder i kraft den 1 januari 2023 i fråga  om 18 §, den 1 januari 2024 i fråga om 19 och 21 §§ och i  övrigt den 1 januari 2022. <br />
   2. Bestämmelsen i 18 § tillämpas från den 1 november 2022 i  fråga om produkter som ska släppas ut på marknaden 2023.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>