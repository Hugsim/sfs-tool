<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2021:1129) om register över förordnade läkemedel för behandling av djur - SFS sfs-2021-1129</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2021:1129) om register över förordnade läkemedel för behandling av djur</h1>
            <div class="meta-info">
                <span><strong>SFS:</strong> 2021:1129</span> •
                <span><strong>Utfärdad:</strong> 2021-12-02</span>
            </div>
        </header>

        <main class="law-content">
            <h2>Förordning (2021:1129) om register över förordnade läkemedel för behandling av djur</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:1129<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2021-12-02 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2021:1129">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:1129">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   E-hälsomyndigheten ska med automatiserad behandling föra  ett register över uppgifter om förordnande och expediering av  läkemedel för behandling av djur.<p><a name="P1S2"></a></p><h4 name="Förhållande till annan reglering"><a name="Förhållande till annan reglering">Förhållande till annan reglering</a></h4><p><a name="P1S3"></a></p><a class="paragraf" name="P2"><b>2 §</b></a>   Denna förordning innehåller bestämmelser som kompletterar  Europaparlamentets och rådets förordning (EU) 2016/679 av den 
27 april 2016 om skydd för fysiska personer med avseende på  behandling av personuppgifter och om det fria flödet av sådana  uppgifter och om upphävande av direktiv 95/46/EG (allmän  dataskyddsförordning), här benämnd EU:s dataskyddsförordning. <p><a name="P2S2"></a></p>

Vid behandling av personuppgifter enligt denna förordning  gäller lagen (2018:218) med kompletterande bestämmelser till  EU:s dataskyddsförordning och föreskrifter som har meddelats  med stöd av den lagen, om inte annat följer av denna  förordning.<p><a name="P2S3"></a></p><h4 name="Personuppgiftsansvar"><a name="Personuppgiftsansvar">Personuppgiftsansvar</a></h4><p><a name="P2S4"></a></p><a class="paragraf" name="P3"><b>3 §</b></a>   E-hälsomyndigheten är personuppgiftsansvarig för den  behandling av personuppgifter som myndigheten utför i  registret.<p><a name="P3S2"></a></p><h4 name="Den enskildes inställning till personuppgiftsbehandlingen"><a name="Den enskildes inställning till personuppgiftsbehandlingen">Den enskildes inställning till personuppgiftsbehandlingen</a></h4><p><a name="P3S3"></a></p><a class="paragraf" name="P4"><b>4 §</b></a>   Behandling av personuppgifter som är tillåten enligt denna  förordning får utföras även om den enskilde invänder mot  behandlingen. <p><a name="P4S2"></a></p>

Behandling av personuppgifter som inte är tillåten enligt  denna förordning får ändå utföras, om den enskilde har lämnat  ett uttryckligt samtycke till behandlingen.<p><a name="P4S3"></a></p><h4 name="Ändamål med personuppgiftsbehandlingen"><a name="Ändamål med personuppgiftsbehandlingen">Ändamål med personuppgiftsbehandlingen</a></h4><p><a name="P4S4"></a></p><a class="paragraf" name="P5"><b>5 §</b></a>   Personuppgifterna i registret får behandlas om det är  nödvändigt för ändamål som rör: <br />
   1. registrering av uppgifter om förordnande av läkemedel som  ska expedieras på öppenvårdsapotek, <br />
   2. expediering av läkemedel som förordnats, <br />
   3. framställning av statistik hos E-hälsomyndigheten, <br />
   4. registrering och redovisning till en förskrivare för  medicinsk uppföljning, utvärdering och kvalitetssäkring inom  djurens hälso- och sjukvård, <br />
   5. registrering och redovisning av uppgifter till Statens  jordbruksverk och länsstyrelserna för deras tillsyn och  uppföljning enligt lagen (2006:806) om provtagning på djur,  m.m., lagen (2009:302) om verksamhet inom djurens hälso- och  sjukvård och djurskyddslagen (2018:1192), <br />
   6. registrering och redovisning av uppgifter till  Jordbruksverket och Statens veterinärmedicinska anstalt för  myndigheternas framställning av statistik, <br />
   7. registrering och redovisning till Jordbruksverket och  Statens veterinärmedicinska anstalt av uppgifter för  epidemiologiska undersökningar, forskning, uppföljning,  analys, utvärdering och kvalitetssäkring inom djurens hälso-  och sjukvård, <br />
   8. registrering och redovisning av uppgifter till  Jordbruksverket och Statens veterinärmedicinska anstalt som  myndigheterna behöver för att uppfylla rapporteringsskyldighet  avseende förordnade och expedierade läkemedel, <br />
   9. registrering och redovisning till Läkemedelsverket av  uppgifter för epidemiologiska undersökningar, forskning,  framställning av statistik, uppföljning, utvärdering och  kvalitetssäkring inom djurens hälso- och sjukvård, eller <br />
   10. registrering och redovisning av uppgifter för  Läkemedelsverkets tillsyn över tillhandahållandeskyldigheten  enligt 2 kap. 6 § 3 lagen (2009:366) om handel med läkemedel  samt för Läkemedelsverkets tillsyn över uppgiftslämnande vid  expediering av en förskrivning enligt 2 kap. 6 § 15 lagen om  handel med läkemedel. <p><a name="P5S2"></a></p>

Behandling av personuppgifter för ändamål som avses i första  stycket 1, med undantag för registrering av elektroniska  recept, får endast ske i fråga om den djurägare eller  djurhållare som har lämnat sitt samtycke till behandlingen. <p><a name="P5S3"></a></p>

För ändamål som avses i första stycket 4 och 6-9 får inga  uppgifter redovisas som kan hänföras till en enskild djurägare  eller djurhållare.<p><a name="P5S4"></a></p><h4 name="Personuppgiftsbehandling för andra ändamål"><a name="Personuppgiftsbehandling för andra ändamål">Personuppgiftsbehandling för andra ändamål</a></h4><p><a name="P5S5"></a></p><a class="paragraf" name="P6"><b>6 §</b></a>   Personuppgifter som behandlas i registret får behandlas  även för andra ändamål, under förutsättning att uppgifterna  inte behandlas på ett sätt som är oförenligt med det ändamål  för vilket uppgifterna samlades in.<p><a name="P6S2"></a></p><h4 name="Personuppgifter som får behandlas"><a name="Personuppgifter som får behandlas">Personuppgifter som får behandlas</a></h4><p><a name="P6S3"></a></p><a class="paragraf" name="P7"><b>7 §</b></a>   För de ändamål som anges i 5 och 6 §§ får följande  personuppgifter behandlas: <br />
   1. djurägarens eller djurhållarens namn och adress, <br />
   2. djurägarens eller djurhållarens personnummer eller, om  personnummer saknas, födelsedatum, <br />
   3. veterinärens namn, <br />
   4. veterinärnummer, och <br />
   5. veterinärens adress och telefonnummer till arbetsplatsen.<p><a name="P7S2"></a></p><h4 name="Direktåtkomst eller annat elektroniskt utlämnande"><a name="Direktåtkomst eller annat elektroniskt utlämnande">Direktåtkomst eller annat elektroniskt utlämnande</a></h4><p><a name="P7S3"></a></p><a class="paragraf" name="P8"><b>8 §</b></a>   Expedierande personal på öppenvårdsapotek får ha tillgång  till uppgifter i registret genom direktåtkomst eller annat  elektroniskt utlämnande av personuppgifter för de ändamål som  anges i 5 § första stycket 1 och 2. <p><a name="P8S2"></a></p>

En djurägare eller djurhållare får ha direktåtkomst eller  annan elektronisk tillgång till uppgifter i registret som  hänför sig till förskrivningar av läkemedel för behandling av  dennes djur.<p><a name="P8S3"></a></p><h4 name="Uppgiftsskyldigheter"><a name="Uppgiftsskyldigheter">Uppgiftsskyldigheter</a></h4><p><a name="P8S4"></a></p><a class="paragraf" name="P9"><b>9 §</b></a>   E-hälsomyndigheten ska lämna ut de uppgifter som behövs  för ändamålen som anges i 5 § första stycket 1 och 2 till  expedierande personal på öppenvårdsapotek.<p><a name="P9S2"></a></p><a class="paragraf" name="P10"><b>10 §</b></a>   E-hälsomyndigheten ska på begäran lämna sådan redovisning  av uppgifter som avses i 5 § första stycket 4 till den  förskrivare som utfärdat förordnandet.<p><a name="P10S2"></a></p><a class="paragraf" name="P11"><b>11 §</b></a>   E-hälsomyndigheten ska på begäran lämna ut uppgifter till  Jordbruksverket för de ändamål som anges i 5 § första stycket 
5-8.<p><a name="P11S2"></a></p><a class="paragraf" name="P12"><b>12 §</b></a>   E-hälsomyndigheten ska på begäran lämna ut uppgifter till  en länsstyrelse för de ändamål som anges i 5 § första stycket 
5.<p><a name="P12S2"></a></p><a class="paragraf" name="P13"><b>13 §</b></a>   E-hälsomyndigheten ska på begäran lämna ut uppgifter till  Statens veterinärmedicinska anstalt för de ändamål som anges i 
5 § första stycket 6-8.<p><a name="P13S2"></a></p><a class="paragraf" name="P14"><b>14 §</b></a>   E-hälsomyndigheten ska på begäran lämna ut uppgifter till  Läkemedelsverket för de ändamål som anges i 5 § första  stycket 9. För de ändamål som anges i 5 § första stycket 10  ska E-hälsomyndigheten på begäran lämna ut uppgifter  redovisade per öppenvårdsapotek till Läkemedelsverket.<p><a name="P14S2"></a></p><h4 name="Gallring"><a name="Gallring">Gallring</a></h4><p><a name="P14S3"></a></p><a class="paragraf" name="P15"><b>15 §</b></a>   Personuppgifter ska gallras senast fem år efter det att  det förordnande som uppgifterna hör till registrerades.<p><a name="P15S2"></a></p>

E-hälsomyndighetens skyldighet att informera den registrerade<p><a name="P15S3"></a></p><a class="paragraf" name="P16"><b>16 §</b></a>   Utöver det som framgår av artiklarna 13 och 14 i EU:s  dataskyddsförordning ska E-hälsomyndigheten lämna information  till den registrerade om <br />
   1. vilka personuppgifter registret innehåller om denne, <br />
   2. de tystnadsplikts- och säkerhetsbestämmelser som gäller för  registret, <br />
   3. rätten enligt artikel 82 i EU:s dataskyddsförordning och 
7 kap. 1 § lagen (2018:218) med kompletterande bestämmelser  till EU:s dataskyddsförordning till skadestånd vid behandling  av personuppgifter i strid med EU:s dataskyddsförordning, <br />
   4. utlämnande på medium för automatiserad behandling, <br />
   5. direktåtkomst eller annat elektroniskt utlämnande och  samtycke, och <br />
   6. att registreringen inte är frivillig med undantag för  ändamål enligt 5 § första stycket 1.<p><a name="P16S2"></a></p><h4 name="Behörigheter och åtkomstkontroll"><a name="Behörigheter och åtkomstkontroll">Behörigheter och åtkomstkontroll</a></h4><p><a name="P16S3"></a></p><a class="paragraf" name="P17"><b>17 §</b></a>   E-hälsomyndigheten ska bestämma villkor för tilldelning  av behörighet för åtkomst till personuppgifter i registret.  Behörigheten ska begränsas till det som behövs för att den som  arbetar hos E-hälsomyndigheten ska kunna fullgöra sina  arbetsuppgifter där. <p><a name="P17S2"></a></p>

E-hälsomyndigheten ska se till att åtkomst till  personuppgifter i registret dokumenteras så att åtkomsten kan  kontrolleras. Myndigheten ska systematiskt och återkommande  kontrollera om någon obehörigen tar del av personuppgifterna.<p><a name="P17S3"></a></p><a class="paragraf" name="P18"><b>18 §</b></a>   Direktåtkomst eller annat elektroniskt utlämnande av  uppgifter i registret får ges först sedan E-hälsomyndigheten  försäkrat sig om att behörighets- och säkerhetsfrågorna är  lösta på ett sätt som är tillfredsställande ur  integritetssynpunkt och att behörigheten hos den som ska få  direktåtkomst eller annan elektronisk åtkomst är begränsad  till att endast gälla sådana uppgifter som denne har rätt att  få ut enligt denna förordning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>