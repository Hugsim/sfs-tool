<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2021:1234) om intyg till oberoende små producenter av alkoholdrycker - SFS sfs-2021-1234</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2021:1234) om intyg till oberoende små producenter av alkoholdrycker</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2021:1234</span> •
                <span><strong>Utfärdad:</strong> 2021-12-09</span>
            </div>
        </header>

        <main class="law-content">
            <h2>Förordning (2021:1234) om intyg till oberoende små producenter av alkoholdrycker</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:1234<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2021-12-09 <br />  


<b>Ändrad</b>:   
t.o.m. SFS 2022:1741<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2021:1234">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:1234">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Förordningens tillämpningsområde"><a name="Förordningens tillämpningsområde">Förordningens tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning gäller vid utfärdande av sådana intyg som  avses i 13 kap. 10 § lagen (2022:156) om alkoholskatt.<p><a name="P1S2"></a></p>

Förordningen genomför artikel 23a i rådets direktiv 92/83/EEG  av den 19 oktober 1992 om harmonisering av strukturerna för  punktskatter på alkohol och alkoholdrycker i lydelsen enligt  rådets direktiv (EU) 2020/1151.<p><a name="P1S3"></a></p>

Förordningen är meddelad med stöd av <br />
   - 13 kap. 10 § andra stycket lagen om alkoholskatt i fråga om 
14-16 §§ <br />
   - 8 kap. 11 § regeringsformen i fråga om 7 § <br />
   - 8 kap. 7 § regeringsformen i fråga om övriga bestämmelser.<br />
Förordning (2022:1741).<p><a name="P1S4"></a></p><a class="paragraf" name="P2"><b>2 §</b></a>   Ytterligare regler om intygen finns i genomförandeakter  antagna av Europeiska kommissionen enligt artikel 23a.4 i  rådets direktiv 92/83/EEG av den 19 oktober 1992 om  harmonisering av strukturerna för punktskatter på alkohol och  alkoholdrycker i lydelsen enligt rådets direktiv (EU) 
2020/1151.<p><a name="P2S2"></a></p><h4 name="Termer och uttryck"><a name="Termer och uttryck">Termer och uttryck</a></h4><p><a name="P2S3"></a></p><a class="paragraf" name="P3"><b>3 §</b></a>   Termer och uttryck som används i denna förordning har  samma betydelse och tillämpningsområde som i lagen (2022:156)  om alkoholskatt. Förordning (2022:1741).<p><a name="P3S2"></a></p><a class="paragraf" name="P4"><b>4 §</b></a>   Med typ av alkoholhaltig dryck avses i denna förordning <br />
   - öl, <br />
   - vin, <br />
   - andra jästa drycker än vin eller öl, <br />
   - mellanklassprodukter, eller <br />
   - etylalkohol.<p><a name="P4S2"></a></p><a class="paragraf" name="P5"><b>5 §</b></a>   Med oberoende producent avses i denna förordning en  producent som <br />
   - är juridiskt och ekonomiskt oberoende av andra producenter  av samma typ av alkoholhaltig dryck, <br />
   - använder lokaler som är fysiskt skilda från lokaler som  används av andra producenter av samma typ av alkoholhaltig  dryck, och <br />
   - inte producerar på licens.<p><a name="P5S2"></a></p><a class="paragraf" name="P6"><b>6 §</b></a>   Med årsproduktion avses i denna förordning den volym som  har producerats under kalenderåret före det år som intyget  avser.<p><a name="P6S2"></a></p>

Om en producent inte har haft någon produktion av den aktuella  typen av alkoholhaltig dryck under kalenderåret före det år  som intyget avser ska årsproduktion i stället avse den volym  som producenten uppskattar att den kommer att producera under  det år som intyget avser. <p><a name="P6S3"></a></p><h4 name="Rätt att meddela föreskrifter"><a name="Rätt att meddela föreskrifter">Rätt att meddela föreskrifter</a></h4><p><a name="P6S4"></a></p><a class="paragraf" name="P7"><b>7 §</b></a>   Skatteverket får meddela föreskrifter om verkställigheten  av denna förordning.<p><a name="P7S2"></a></p><h4 name="Utfärdande av intyg"><a name="Utfärdande av intyg">Utfärdande av intyg</a></h4><p><a name="P7S3"></a></p><a class="paragraf" name="P8"><b>8 §</b></a>   Skatteverket ska efter ansökan utfärda intyg till en  producent av öl, vin, andra jästa drycker än vin eller öl,  mellanklassprodukter eller etylalkohol, under förutsättning  att<br />
   1. producenten är etablerad på svenskt territorium,<br />
   2. producenten är en oberoende producent, och<br />
   3. årsproduktionen av de typer av alkoholhaltig dryck som  intyget omfattar inte överstiger de volymer som anges i andra  stycket.<p><a name="P8S2"></a></p>

För att intyg ska utfärdas får producentens årsproduktion av  de typer av alkoholhaltig dryck som ansökan avser inte  överstiga följande volymer:<br />
   - öl: 200 000 hektoliter per år<br />
   - vin: 20 000 hektoliter per år<br />
   - andra jästa drycker än vin eller öl: 15 000 hektoliter per  år<br />
   - mellanklassprodukter: 250 hektoliter per år<br />
   - etylalkohol: 20 hektoliter ren alkohol per år.<p><a name="P8S3"></a></p><a class="paragraf" name="P9"><b>9 §</b></a>   Ett intyg ska avse en producent och ett kalenderår. <p><a name="P9S2"></a></p>

Intyget ska bekräfta <br />
   1. att producenten är en oberoende producent, och <br />
   2. årsproduktionen av de typer av alkoholhaltig dryck som  ansökan avser.<p><a name="P9S3"></a></p><a class="paragraf" name="P10"><b>10 §</b></a>   Om två eller flera producenter som var och en uppfyller  kraven i 8 § första stycket 1 och 3 samarbetar med varandra  och enbart på grund av detta samarbete inte anses vara  oberoende producenter ska intyg ändå utfärdas om deras totala  årliga produktion av den aktuella typen av alkoholhaltig dryck  inte överstiger de volymer som anges i 8 § andra stycket.  Detta gäller dock inte om samarbetet avser produktion av  etylalkohol.<p><a name="P10S2"></a></p><h4 name="Ändrade förhållanden och återkallelse"><a name="Ändrade förhållanden och återkallelse">Ändrade förhållanden och återkallelse</a></h4><p><a name="P10S3"></a></p><a class="paragraf" name="P11"><b>11 §</b></a>   En producent ska så snart som möjligt skriftligen meddela  Skatteverket om<br />
   1. uppgifterna i ansökan var felaktiga och detta lett till att  intyget blivit felaktigt,<br />
   2. förhållandena som intyget baseras på har ändrats på något  annat sätt än att producenten har försatts i konkurs, eller<br />
   3. produktionen under ett år överskrider en uppskattning  enligt 6 § andra stycket.<p><a name="P11S2"></a></p>

Producenten ska i meddelandet lämna korrekta uppgifter eller  en ny uppskattning enligt 6 § andra stycket.<p><a name="P11S3"></a></p><a class="paragraf" name="P12"><b>12 §</b></a>   Om den producent som intyget gäller försätts i konkurs  ska intyget i stället anses gälla konkursboet.<p><a name="P12S2"></a></p><a class="paragraf" name="P13"><b>13 §</b></a>   Skatteverket ska återkalla ett intyg, om <br />
   1. den producent som intyget gäller begär det, <br />
   2. det framkommer att uppgifterna i ansökan var felaktiga och  detta lett till att intyget blivit felaktigt, <br />
   3. uppgifterna i intyget inte längre är korrekta på grund av  att förhållandena har ändrats på något annat sätt än att  producenten har försatts i konkurs, eller<br />
   4. produktionen under ett år överskrider en uppskattning  enligt 6 § andra stycket. <p><a name="P13S2"></a></p>

Ett beslut om återkallelse gäller omedelbart, om inte något  annat anges i beslutet.<p><a name="P13S3"></a></p><a class="paragraf" name="P14"><b>14 §</b></a>   Om ett intyg återkallas enligt 13 § första stycket 2 och  producenten skriftligen har anmält felaktigheten till  Skatteverket ska producenten betala en avgift på 5 000 kronor. <p><a name="P14S2"></a></p>

Om ett intyg återkallas enligt 13 § första stycket 3 eller 4  och producenten skriftligen har anmält de ändrade  förhållandena eller den ändrade uppskattningen till  Skatteverket senare än tio dagar från det att förhållandena  ändrades eller uppskattningen överskreds ska producenten  betala en avgift på 5 000 kronor.<p><a name="P14S3"></a></p>

Om ett intyg återkallas enligt 13 § första stycket 2, 3 eller 
4 och producenten inte skriftligen har anmält felaktigheten,  de ändrade förhållandena eller den ändrade uppskattningen till  Skatteverket ska producenten betala en avgift på 20 000  kronor.<p><a name="P14S4"></a></p><a class="paragraf" name="P15"><b>15 §</b></a>   Om felaktigheten enligt 13 § första stycket 2 enbart  består i att den faktiska årsproduktionen är lägre än vad som  angetts i ansökan, ska någon avgift enligt 14 § inte betalas.<p><a name="P15S2"></a></p>

I andra fall får Skatteverket besluta att avgiften ska sättas  ned eller efterskänkas om det finns synnerliga skäl.<p><a name="P15S3"></a></p><a class="paragraf" name="P16"><b>16 §</b></a>   Skatteverket beslutar om sådan avgift som avses i 14 §.  Beslutet ska meddelas inom tre månader från den tidpunkt då  intyget återkallades. <p><a name="P16S2"></a></p>

Ränta ska betalas från och med den dag som infaller en månad  efter beslutet om avgift och efter en räntesats som vid varje  tidpunkt överstiger statens utlåningsränta med två  procentenheter.<p><a name="P16S3"></a></p>

Avgiften och räntan tillfaller staten.<p><a name="P16S4"></a></p><h4 name="Överklagande"><a name="Överklagande">Överklagande</a></h4><p><a name="P16S5"></a></p><a class="paragraf" name="P17"><b>17 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>