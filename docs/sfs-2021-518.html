<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Fastighetsmäklarförordning (2021:518) - SFS sfs-2021-518</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Fastighetsmäklarförordning (2021:518)</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2021:518</span> •
                <span><strong>Utfärdad:</strong> 2021-06-03</span>
            </div>
        </header>

        <main class="law-content">
            <h2>Fastighetsmäklarförordning (2021:518)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:518<br />

<b>Departement/myndighet</b>:   
Justitiedepartementet L2 <br />  

<b>Utfärdad</b>:   
2021-06-03 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2021:518">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:518">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller kompletterande bestämmelser  till fastighetsmäklarlagen (2021:516). <p><a name="P1S2"></a></p><a class="paragraf" name="P2"><b>2 §</b></a>   Denna förordning är meddelad med stöd av <br />
   - 5 kap. 2 § fastighetsmäklarlagen (2021:516) i fråga om 25, 
26 och 38 §§,<br />
   - 5 kap. 3 § samma lag i fråga om 16-18 §§,<br />
   - 8 kap. 11 § regeringsformen i fråga om 39 §, och <br />
   - 8 kap. 7 § regeringsformen i fråga om övriga bestämmelser. <p><a name="P2S2"></a></p><a class="paragraf" name="P3"><b>3 §</b></a>   De uttryck som används i denna förordning har samma  betydelse som i fastighetsmäklarlagen (2021:516).<p><a name="P3S2"></a></p><a class="paragraf" name="P4"><b>4 §</b></a>   Det som i denna förordning föreskrivs om personnummer ska,  om sådant nummer saknas, i stället gälla samordningsnummer,  eller födelsedatum om även samordningsnummer saknas. <p><a name="P4S2"></a></p>

Det som i förordningen föreskrivs om organisationsnummer ska,  om sådant nummer saknas, i stället gälla något annat  identifieringsnummer. <p><a name="P4S3"></a></p>

Det som i förordningen föreskrivs om folkbokföringsadress ska,  om sådan adress saknas, i stället gälla bostadsadress.<p><a name="P4S4"></a></p><h4 name="Ansökan om registrering "><a name="Ansökan om registrering ">Ansökan om registrering </a></h4><p><a name="P4S5"></a></p><a class="paragraf" name="P5"><b>5 §</b></a>   En ansökan om registrering som fastighetsmäklare eller  fastighetsmäklarföretag görs skriftligen hos  Fastighetsmäklarinspektionen. <p><a name="P5S2"></a></p>

Ansökan ska vara undertecknad av sökanden. <p><a name="P5S3"></a></p>

Det ska framgå av ansökan vilken registreringskategori enligt 
2 kap. 5 § fastighetsmäklarlagen (2021:516) som registrering  söks för. <p><a name="P5S4"></a></p><a class="paragraf" name="P6"><b>6 §</b></a>   En ansökan om registrering som fastighetsmäklare ska  innehålla uppgifter om sökandens namn, personnummer,  folkbokföringsadress, e-postadress och telefonnummer. <p><a name="P6S2"></a></p>

Om sökanden avser att bedriva förmedlingsverksamhet i ett  registreringsskyldigt fastighetsmäklarföretag, ska  mäklarföretagets namn och organisationsnummer anges. Om  mäklarföretaget har flera verksamhetsställen, ska det också  anges vid vilket eller vilka verksamhetsställen som sökanden  avser att bedriva förmedlingsverksamhet. <p><a name="P6S3"></a></p><a class="paragraf" name="P7"><b>7 §</b></a>   Tillsammans med en ansökan om registrering som  fastighetsmäklare ska sökanden ge in bevis om att han eller  hon<br />
   1. har en sådan ansvarsförsäkring som avses i 2 kap. 8 § 3  fastighetsmäklarlagen (2021:516),<br />
   2. har tillfredsställande utbildning, och<br />
   3. inte har förvaltare enligt 11 kap. 7 § föräldrabalken.<p><a name="P7S2"></a></p><a class="paragraf" name="P8"><b>8 §</b></a>   En ansökan om registrering som fastighetsmäklarföretag ska  innehålla uppgifter om mäklarföretagets namn,  organisationsnummer, verksamhetsform, postadress,  e-postadress, telefonnummer och, om sådan finns, webbplats. <p><a name="P8S2"></a></p>

Om fastighetsmäklarföretaget har flera verksamhetsställen, ska  samtliga verksamhetsställen och postadresserna till dessa  anges. Om mäklarföretaget avser att använda ett annat  kännetecken för sin verksamhet än mäklarföretagets namn, ska  även detta anges. Om mäklarföretaget har en särskild  faktureringsadress, ska även den adressen anges. <p><a name="P8S3"></a></p>

Ansökan ska också innehålla uppgifter om<br />
   1. namn, personnummer och e-postadress för dem som ingår i  fastighetsmäklarföretagets ledning, <br />
   2. namn, person- eller organisationsnummer och e-postadress  för de ägare som har ett kvalificerat innehav av andelar i  mäklarföretaget, och<br />
   3. namn, personnummer och, om mäklarföretaget har flera  verksamhetsställen, verksamhetsställe eller verksamhetsställen  för varje registrerad fastighetsmäklare som ska bedriva  verksamhet i mäklarföretaget.<p><a name="P8S4"></a></p><a class="paragraf" name="P9"><b>9 §</b></a>   Tillsammans med en ansökan om att ett handelsbolag eller  ett kommanditbolag ska registreras som fastighetsmäklarföretag  ska bolaget ge in bolagsavtalet och utdrag ur  handelsregistret. <p><a name="P9S2"></a></p>

Tillsammans med en ansökan om att ett aktiebolag ska  registreras som fastighetsmäklarföretag ska bolaget ge in  bolagsordningen, utdrag ur aktiebolagsregistret som visar  bolagsledningens sammansättning, kopia av bolagets aktiebok  och uppgift om var aktieboken hålls tillgänglig.<p><a name="P9S3"></a></p>

Tillsammans med en ansökan om att en ekonomisk förening ska  registreras som fastighetsmäklarföretag ska föreningen ge in  stadgar och utdrag ur föreningsregistret.<p><a name="P9S4"></a></p><a class="paragraf" name="P10"><b>10 §</b></a>   Tillsammans med en ansökan om att ett utländskt företag  ska registreras som fastighetsmäklarföretag ska företaget ge  in handlingar och uppgifter som motsvarar dem som anges i 9 §  första, andra eller tredje stycket. <p><a name="P10S2"></a></p><h4 name="Underrättelse om tillfällig yrkesutövning i Sverige"><a name="Underrättelse om tillfällig yrkesutövning i Sverige">Underrättelse om tillfällig yrkesutövning i Sverige</a></h4><p><a name="P10S3"></a></p><a class="paragraf" name="P11"><b>11 §</b></a>   Den som för första gången avser att tillfälligt utöva  fastighetsmäklaryrket i Sverige enligt de bestämmelser som  avses i 2 kap. 4 § fastighetsmäklarlagen (2021:516) ska på  förhand ge in en skriftlig underrättelse till  Fastighetsmäklarinspektionen i stället för att ansöka om  registrering enligt 5 §. <p><a name="P11S2"></a></p>

Underrättelsen ska vara undertecknad av den fastighetsmäklare  som underrättelsen avser. Underrättelsen ska innehålla  uppgifter om fastighetsmäklarens namn, personnummer,  bostadsadress, e-postadress och telefonnummer. Om  fastighetsmäklaren avser att bedriva förmedlingsverksamhet i  ett registreringsskyldigt fastighetsmäklarföretag, ska även  mäklarföretagets namn och organisationsnummer anges i  underrättelsen. Om mäklarföretaget har flera  verksamhetsställen, ska det också anges vid vilket eller vilka  verksamhetsställen som fastighetsmäklaren avser att bedriva  förmedlingsverksamhet. <p><a name="P11S3"></a></p>

I underrättelsen ska det även anges under vilken tid som  fastighetsmäklaren avser att bedriva verksamhet i Sverige. Det  ska vidare framgå av underrättelsen om verksamheten omfattar  förmedling av all egendom som anges i 1 kap. 2 § första  stycket 1 fastighetsmäklarlagen (2021:516) eller endast  förmedling av hyresrätter. Om verksamheten endast omfattar  förmedling av hyresrätter, ska det framgå om förmedlingen  endast avser sådana hyresrätter som har en månadshyra som  understiger ett belopp motsvarande 10 000 euro eller om  förmedlingen även avser hyresrätter som uppgår till eller  överstiger det beloppet. <p><a name="P11S4"></a></p><a class="paragraf" name="P12"><b>12 §</b></a>   Tillsammans med underrättelsen ska det ges in<br />
   1. bevis om fastighetsmäklarens nationalitet,<br />
   2. bevis om att mäklaren har försäkring för skadeståndsansvar  enligt 3 kap. 25 § fastighetsmäklarlagen (2021:516), och<br />
   3. intyg om att mäklaren uppfyller kraven för tillfällig  yrkesutövning enligt lagen (2016:145) om erkännande av  yrkeskvalifikationer och de föreskrifter som har meddelats i  anslutning till den lagen.<p><a name="P12S2"></a></p><a class="paragraf" name="P13"><b>13 §</b></a>   När en fullständig underrättelse med bifogade handlingar  har kommit in till Fastighetsmäklarinspektionen, ska  fastighetsmäklaren anses registrerad enligt 2 kap.  fastighetsmäklarlagen (2021:516). Registreringen gäller under  ett år och får förnyas på begäran av den registrerade. <p><a name="P13S2"></a></p><a class="paragraf" name="P14"><b>14 §</b></a>   Ett innehav av ett sådant europeiskt yrkeskort som anges  i 5 § 9 lagen (2016:145) om erkännande av yrkeskvalifikationer  och som gäller yrkesutövning i Sverige ska anses utgöra en  förhandsunderrättelse enligt 11 §.<p><a name="P14S2"></a></p>

En registrering enligt 13 § som grundas på en underrättelse  enligt första stycket gäller under 18 månader.<p><a name="P14S3"></a></p><h4 name="Elektronisk underskrift "><a name="Elektronisk underskrift ">Elektronisk underskrift </a></h4><p><a name="P14S4"></a></p><a class="paragraf" name="P15"><b>15 §</b></a>   En ansökan om registrering eller en underrättelse om  tillfällig yrkesutövning i Sverige får undertecknas med en  sådan avancerad elektronisk underskrift som avses i artikel 3  i Europaparlamentets och rådets förordning (EU) nr 910/2014 av  den 23 juli 2014 om elektronisk identifiering och betrodda  tjänster för elektroniska transaktioner på den inre marknaden  och om upphävande av direktiv 1999/93/EG.<p><a name="P15S2"></a></p><h4 name="Ansökningsavgift, årlig avgift och påminnelseavgift"><a name="Ansökningsavgift, årlig avgift och påminnelseavgift">Ansökningsavgift, årlig avgift och påminnelseavgift</a></h4><p><a name="P15S3"></a></p><a class="paragraf" name="P16"><b>16 §</b></a>   För prövning av en ansökan enligt 5 § tas en avgift ut  enligt 9-14 §§ avgiftsförordningen (1992:191). För  ansökningsavgiften tillämpas avgiftsklass 4.<p><a name="P16S2"></a></p><a class="paragraf" name="P17"><b>17 §</b></a>   Registrerade fastighetsmäklare och registrerade  fastighetsmäklarföretag ska från och med kalenderåret efter  att registrering skett betala en årlig avgift på 3 250 kronor.  Detta gäller dock inte en fastighetsmäklare som registrerats  enligt 13 §.<p><a name="P17S2"></a></p><a class="paragraf" name="P18"><b>18 §</b></a>   Om den årliga avgiften inte betalas inom föreskriven tid,  ska Fastighetsmäklarinspektionen skicka en påminnelse till  fastighetsmäklaren respektive fastighetsmäklarföretaget.  Påminnelsen ska innehålla en uppmaning att betala inom en viss  tid som inspektionen bestämmer. <p><a name="P18S2"></a></p>

För påminnelsen ska inspektionen ta ut en avgift på 
500 kronor, som ska betalas inom den tid som bestäms enligt  första stycket. <p><a name="P18S3"></a></p>

Inkomsterna från påminnelseavgifter får disponeras av  inspektionen.<p><a name="P18S4"></a></p><h4 name="Fastighetsmäklares och fastighetsmäklarföretags anmälan till  Fastighetsmäklarinspektionen om ändrade förhållanden"><a name="Fastighetsmäklares och fastighetsmäklarföretags anmälan till  Fastighetsmäklarinspektionen om ändrade förhållanden">Fastighetsmäklares och fastighetsmäklarföretags anmälan till  Fastighetsmäklarinspektionen om ändrade förhållanden</a></h4><p><a name="P18S5"></a></p><a class="paragraf" name="P19"><b>19 §</b></a>   Om en registrerad fastighetsmäklare upphör med sin  verksamhet, försätts i konkurs eller får näringsförbud, ska  mäklaren anmäla det till Fastighetsmäklarinspektionen.  Detsamma gäller om något förhållande som ska uppges enligt 5-7, 11 eller 12 § ändras.<p><a name="P19S2"></a></p>

Om ett registrerat fastighetsmäklarföretag upphör med sin  verksamhet, försätts i konkurs, blir föremål för  företagsrekonstruktion eller går i likvidation, ska  mäklarföretaget anmäla det till Fastighetsmäklarinspektionen.  Detsamma gäller om något förhållande som ska uppges enligt 5  eller 8-10 § ändras.<p><a name="P19S3"></a></p><h4 name="Myndighets anmälan till Fastighetsmäklarinspektionen"><a name="Myndighets anmälan till Fastighetsmäklarinspektionen">Myndighets anmälan till Fastighetsmäklarinspektionen</a></h4><p><a name="P19S4"></a></p><a class="paragraf" name="P20"><b>20 §</b></a>   Om en myndighet anser att det finns anledning att ge en  fastighetsmäklare eller ett fastighetsmäklarföretag en erinran  eller varning eller att återkalla mäklarens eller  mäklarföretagets registrering, ska myndigheten anmäla det till  Fastighetsmäklarinspektionen.<p><a name="P20S2"></a></p><h4 name="Intyg, upplysningar och underrättelser från  Fastighetsmäklarinspektionen"><a name="Intyg, upplysningar och underrättelser från  Fastighetsmäklarinspektionen">Intyg, upplysningar och underrättelser från  Fastighetsmäklarinspektionen</a></h4><p><a name="P20S3"></a></p><a class="paragraf" name="P21"><b>21 §</b></a>   Fastighetsmäklarinspektionen ska på begäran utfärda intyg  om att en fastighetsmäklares eller ett  fastighetsmäklarföretags registrering inte har återkallats  eller att mäklaren eller mäklarföretaget inte har getts en  varning eller erinran.<p><a name="P21S2"></a></p><a class="paragraf" name="P22"><b>22 §</b></a>   Fastighetsmäklarinspektionen ska lämna de upplysningar  och utfärda de intyg om behörighet, yrkesverksamhet eller  liknande förhållanden som en behörig myndighet i en EES-stat  eller Schweiz begär. <p><a name="P22S2"></a></p><a class="paragraf" name="P23"><b>23 §</b></a>   Om Fastighetsmäklarinspektionen har återkallat  registreringen för en fastighetsmäklare som registrerats  enligt 13 § eller har gett en sådan mäklare en varning eller  erinran, ska inspektionen sedan beslutet fått laga kraft  underrätta behörig myndighet eller organisation i mäklarens  etableringsstat.<p><a name="P23S2"></a></p><h4 name="Fastighetsmäklarinspektionens anmälan till allmän åklagare"><a name="Fastighetsmäklarinspektionens anmälan till allmän åklagare">Fastighetsmäklarinspektionens anmälan till allmän åklagare</a></h4><p><a name="P23S3"></a></p><a class="paragraf" name="P24"><b>24 §</b></a>   Om Fastighetsmäklarinspektionen har anledning att anta  att någon yrkesmässigt förmedlar fastigheter i strid mot det  som föreskrivs i 2 kap. fastighetsmäklarlagen (2021:516) om  fastighetsmäklares skyldighet att vara registrerad, ska  inspektionen anmäla det till allmän åklagare.<p><a name="P24S2"></a></p><h4 name="Utbildning"><a name="Utbildning">Utbildning</a></h4><p><a name="P24S3"></a></p><a class="paragraf" name="P25"><b>25 §</b></a>   Den utbildning som avses i 2 kap. 8 § 4  fastighetsmäklarlagen (2021:516) ska omfatta  fastighetsförmedling, fastighetsrätt och annan civilrätt,  skatterätt, ekonomi, byggnadsteknik och fastighetsvärdering.<p><a name="P25S2"></a></p>

Första stycket gäller inte vid registrering för  hyresförmedling eller särskild registrering för  hyresförmedling. Vid registrering för hyresförmedling ska  utbildningen omfatta handledd praktik hos en registrerad  fastighetsmäklare som ägnar sig åt förmedling av hyresrätter  avseende bostadslägenheter. Vid särskild registrering för  hyresförmedling ska utbildningen omfatta handledd praktik hos  en registrerad fastighetsmäklare som ägnar sig åt förmedling  av hyresrätter.<p><a name="P25S3"></a></p>

Fastighetsmäklarinspektionen får i enskilda fall besluta om  undantag från första eller andra stycket, om det finns  särskilda skäl för det. <p><a name="P25S4"></a></p><h4 name="Försäkring"><a name="Försäkring">Försäkring</a></h4><p><a name="P25S5"></a></p><a class="paragraf" name="P26"><b>26 §</b></a>   En försäkring som avses i 2 kap. 8 § 3  fastighetsmäklarlagen (2021:516) ska tecknas hos en  försäkringsgivare som har tillstånd att driva  försäkringsrörelse i en EES-stat eller i ett land som är  medlem i Organisationen för ekonomiskt samarbete (OECD).  Fastighetsmäklarinspektionen får i enskilda fall besluta att  försäkringen får tecknas hos en annan försäkringsgivare, om  denne är underkastad motsvarande krav på soliditet,  likviditet, riskhantering och tillsyn som gäller för svenska  försäkringsföretag.<p><a name="P26S2"></a></p>

Försäkringsvillkoren ska innebära att<br />
   1. försäkringen för varje skadefall täcker  skadeståndsskyldighet upp till 2 000 000 kronor för  fastighetsmäklare med fullständig registrering och upp till 
200 000 kronor för fastighetsmäklare med registrering för  hyresförmedling eller särskild registrering för  hyresförmedling,<br />
   2. försäkringsskyddet gäller för skador som har orsakats under  den tid då försäkringen varit i kraft,<br />
   3. ersättningen betalas ut till den skadelidande utan avdrag  för självrisk,<br />
   4. försäkringsskyddet kan upphöra tidigast en månad efter det  att Fastighetsmäklarinspektionen har underrättats om  upphörandet, och<br />
   5. försäkringsskyddet i övrigt är tillfredsställande i de  avseenden som är av betydelse för den skadelidandes rätt.<p><a name="P26S3"></a></p>

För en fastighetsmäklare som registrerats enligt 13 § gäller  inte andra stycket 4.<p><a name="P26S4"></a></p><h4 name="Fastighetsmäklarregistret"><a name="Fastighetsmäklarregistret">Fastighetsmäklarregistret</a></h4><p><a name="P26S5"></a></p><a class="paragraf" name="P27"><b>27 §</b></a>   Fastighetsmäklarinspektionen ska med hjälp av  automatiserad behandling föra ett register över registrerade  fastighetsmäklare och registrerade fastighetsmäklarföretag 
(fastighetsmäklarregistret).<p><a name="P27S2"></a></p>

Inspektionen är personuppgiftsansvarig för registret.<p><a name="P27S3"></a></p><a class="paragraf" name="P28"><b>28 §</b></a>   Personuppgifter får behandlas i fastighetsmäklarregistret  om det behövs för<br />
   1. prövning av en ansökan om registrering eller en  underrättelse om tillfällig yrkesutövning,<br />
   2. den tillsyn som Fastighetsmäklarinspektionen utövar mot  fastighetsmäklare och fastighetsmäklarföretag enligt 4 kap.  fastighetsmäklarlagen (2021:516), och<br />
   3. information till allmänheten om mäklare och mäklarföretag  som är eller har varit registrerade.<p><a name="P28S2"></a></p>

Personuppgifter som behandlas för ändamål som anges i första  stycket får också behandlas för att fullgöra uppgiftslämnande  som sker i överensstämmelse med lag eller förordning.  Uppgifterna får även behandlas för andra ändamål, under  förutsättning att uppgifterna inte behandlas på ett sätt som  är oförenligt med det ändamål för vilket uppgifterna samlades  in.<p><a name="P28S3"></a></p><a class="paragraf" name="P29"><b>29 §</b></a>   I fastighetsmäklarregistret ska följande uppgifter  antecknas om varje fastighetsmäklare:<br />
   1. namn, personnummer, folkbokföringsadress, e-postadress och  telefonnummer,<br />
   2. registreringskategori,<br />
   3. nuvarande och tidigare ansvarsförsäkring, <br />
   4. när registrering beslutades, och<br />
   5. när avregistrering beslutades.<p><a name="P29S2"></a></p>

Om registreringen avser förmedlingsverksamhet i ett  registreringsskyldigt fastighetsmäklarföretag, ska även  uppgifter om mäklarföretagets namn och organisationsnummer  antecknas. Om fastighetsmäklaren har angett ett eller flera  verksamhetsställen där han eller hon avser att bedriva  förmedlingsverksamhet, ska dessa antecknas. <p><a name="P29S3"></a></p>

Om registreringen avser tillfällig yrkesutövning, ska det  antecknas.<p><a name="P29S4"></a></p><a class="paragraf" name="P30"><b>30 §</b></a>   För en fastighetsmäklare som registrerats enligt 13 § ska  det i fastighetsmäklarregistret, förutom uppgifter enligt 
29 §, antecknas mäklarens etableringsstat och den tid för  vilken registreringen gäller.<p><a name="P30S2"></a></p><a class="paragraf" name="P31"><b>31 §</b></a>   I fastighetsmäklarregistret ska följande uppgifter  antecknas om varje fastighetsmäklarföretag:<br />
   1. namn, organisationsnummer, verksamhetsform och samtliga  verksamhetsställen,<br />
   2. postadress, e-postadress, och telefonnummer samt, om sådana  uppgifter finns, webbplats, kännetecken för verksamheten och  särskild faktureringsadress,<br />
   3. namn, personnummer och e-postadress för dem som ingår i  mäklarföretagets ledning,<br />
   4. namn, person- eller organisationsnummer och e-postadress  för ägare som har ett kvalificerat innehav av andelar i  mäklarföretaget,<br />
   5. namn, personnummer och, om mäklarföretaget har flera  verksamhetsställen, verksamhetsställe eller verksamhetsställen  för varje registrerad fastighetsmäklare som bedriver  verksamhet i mäklarföretaget, <br />
   6. registreringskategori,<br />
   7. när registrering beslutades, och<br />
   8. när avregistrering beslutades.<p><a name="P31S2"></a></p><a class="paragraf" name="P32"><b>32 §</b></a>   I fastighetsmäklarregistret får en uppgift om ett  tillsynsärende eller ett beslut om en disciplinpåföljd  antecknas. Även i övrigt får sådana uppgifter antecknas i  registret som behövs för Fastighetsmäklarinspektionens  prövning av frågor om registrering eller för inspektionens  tillsyn över fastighetsmäklare och fastighetsmäklarföretag.<p><a name="P32S2"></a></p><a class="paragraf" name="P33"><b>33 §</b></a>   Fastighetsmäklarinspektionen ska i fråga om en  registrerad fastighetsmäklare på sin webbplats hålla följande  uppgifter i fastighetsmäklarregistret tillgängliga:<br />
   1. namn,<br />
   2. när den senaste registreringen beslutades, <br />
   3. registreringskategori,<br />
   4. i förekommande fall, namn och postadress för det  fastighetsmäklarföretag där fastighetsmäklaren bedriver sin  verksamhet, och<br />
   5. mäklarens etableringsstat och den tid för vilken  registreringen gäller, om det är fråga om tillfällig  yrkesutövning.<p><a name="P33S2"></a></p>

Det som föreskrivs i första stycket 1-3 om uppgifter om en  registrerad fastighetsmäklare ska även gälla motsvarande  uppgifter om ett registrerat fastighetsmäklarföretag.  Därutöver ska Fastighetsmäklarinspektionen i fråga om ett  registrerat fastighetsmäklarföretag hålla följande uppgifter i  registret tillgängliga: <br />
   1. postadress,<br />
   2. samtliga verksamhetsställen och postadresser till dessa, <br />
   3. ett annat kännetecken för mäklarföretagets verksamhet än  mäklarföretagets namn, och<br />
   4. namn och verksamhetsställe för varje registrerad  fastighetsmäklare som bedriver verksamhet i mäklarföretaget. <p><a name="P33S3"></a></p><a class="paragraf" name="P34"><b>34 §</b></a>   Personuppgifter i fastighetsmäklarregistret ska gallras  när de inte längre behövs för registrets ändamål och senast  vid den tidpunkt som anges i 35-37 §§.<p><a name="P34S2"></a></p><a class="paragraf" name="P35"><b>35 §</b></a>   Om en domstol har beslutat att en disciplinpåföljd ska  upphävas, ska uppgift om påföljden gallras när beslutet om  upphävande har fått laga kraft.<p><a name="P35S2"></a></p><a class="paragraf" name="P36"><b>36 §</b></a>   En uppgift om ett tillsynsärende eller en annan  disciplinpåföljd än återkallelse ska gallras senast fem år  efter det att Fastighetsmäklarinspektionen genom beslut skilt  ärendet ifrån sig. <p><a name="P36S2"></a></p><a class="paragraf" name="P37"><b>37 §</b></a>   Övriga uppgifter som antecknats om en fastighetsmäklare  eller ett fastighetsmäklarföretag enligt 29-32 §§ ska gallras  senast tio år efter det att mäklaren respektive  mäklarföretaget avregistrerades.<p><a name="P37S2"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P37S3"></a></p><a class="paragraf" name="P38"><b>38 §</b></a>   Fastighetsmäklarinspektionen får meddela föreskrifter om  innehållet i och omfattningen av den utbildning som anges i 
25 §. <p><a name="P38S2"></a></p><a class="paragraf" name="P39"><b>39 §</b></a>   Fastighetsmäklarinspektionen får meddela närmare  föreskrifter om<br />
   1. de bevis, intyg och andra handlingar som ska ges in  tillsammans med en ansökan om registrering eller en  underrättelse om tillfällig yrkesutövning, och<br />
   2. vid vilken tidpunkt den årliga avgiften ska betalas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>