<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2021:553) med kompletterande bestämmelser till EU:s cybersäkerhetsakt - SFS sfs-2021-553</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2021:553) med kompletterande bestämmelser till EU:s cybersäkerhetsakt</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2021:553</span> •
                <span><strong>Utfärdad:</strong> 2021-06-10</span>
            </div>
        </header>

        <main class="law-content">
            <h2>Lag (2021:553) med kompletterande bestämmelser till EU:s cybersäkerhetsakt</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:553<br />

<b>Departement/myndighet</b>:   
Försvarsdepartementet <br />  

<b>Utfärdad</b>:   
2021-06-10 <br />  


<b>Ändrad</b>:   
t.o.m. SFS 2021:554<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2021:553">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:553">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   Denna lag kompletterar Europaparlamentets och rådets  förordning (EU) 2019/881 av den 17 april 2019 om Enisa 
(Europeiska unionens cybersäkerhetsbyrå) och om  cybersäkerhetscertifiering av informations- och  kommunikationsteknik och om upphävande av förordning (EU)  nr 526/2013 (cybersäkerhetsakten). <p><a name="P1S2"></a></p>

Förordningen (EU) 2019/881 benämns i denna lag EU:s  cybersäkerhetsakt. <p><a name="P1S3"></a></p>

Ord och uttryck i denna lag har samma betydelse som i EU:s  cybersäkerhetsakt.<p><a name="P1S4"></a></p><h4 name="Nationell myndighet för cybersäkerhetscertifiering"><a name="Nationell myndighet för cybersäkerhetscertifiering">Nationell myndighet för cybersäkerhetscertifiering</a></h4><p><a name="P1S5"></a></p><a class="paragraf" name="P2"><b>2 §</b></a>   Den myndighet som regeringen bestämmer <br />
   1. är nationell myndighet för cybersäkerhetscertifiering  enligt EU:s cybersäkerhetsakt, och <br />
   2. utövar tillsyn över att denna lag och föreskrifter som har  meddelats i anslutning till lagen följs.<p><a name="P2S2"></a></p><h4 name="Ackreditering av organ för bedömning av överensstämmelse"><a name="Ackreditering av organ för bedömning av överensstämmelse">Ackreditering av organ för bedömning av överensstämmelse</a></h4><p><a name="P2S3"></a></p><a class="paragraf" name="P3"><b>3 §</b></a>   I artikel 60.1 i EU:s cybersäkerhetsakt och i bilagan till  EU:s cybersäkerhetsakt finns bestämmelser om ackreditering av  organ för bedömning av överensstämmelse i fråga om  cybersäkerhetscertifiering. <p><a name="P3S2"></a></p>

I Europaparlamentets och rådets förordning (EG) nr 765/2008 av  den 9 juli 2008 om krav för ackreditering och upphävande av  förordning (EEG) nr 339/93 och i lagen (2011:791) om  ackreditering och teknisk kontroll finns allmänna bestämmelser  om ackreditering av organ för bedömning av överensstämmelse.<p><a name="P3S3"></a></p>

Regeringen eller den myndighet som regeringen bestämmer får  meddela föreskrifter om krav för ackreditering av organ för  bedömning av överensstämmelse enligt artikel 60 i EU:s  cybersäkerhetsakt. <i>Lag (2021:554)</i>.<p><a name="P3S4"></a></p><h4 name="Tillsynsbefogenheter"><a name="Tillsynsbefogenheter">Tillsynsbefogenheter</a></h4><p><a name="P3S5"></a></p><a class="paragraf" name="P4"><b>4 §</b></a>   Vid tillsyn över att denna lag och föreskrifter som har  meddelats i anslutning till lagen följs har den nationella  myndigheten för cybersäkerhetscertifiering de befogenheter som  anges i artikel 58.8 i EU:s cybersäkerhetsakt. <p><a name="P4S2"></a></p><a class="paragraf" name="P5"><b>5 §</b></a>   Den nationella myndigheten för cybersäkerhetscertifiering  får besluta de förelägganden som behövs för tillsynen och för  att EU:s cybersäkerhetsakt, genomförandeakter som har  meddelats med stöd av EU:s cybersäkerhetsakt, denna lag och  föreskrifter som har meddelats i anslutning till lagen ska  följas. <p><a name="P5S2"></a></p>

Ett beslut om föreläggande får förenas med vite.<p><a name="P5S3"></a></p><a class="paragraf" name="P6"><b>6 §</b></a>   Den nationella myndigheten för cybersäkerhetscertifiering  får begära handräckning av Kronofogdemyndigheten för att få  tillträde till andra lokaler än bostäder, och där genomföra  utredningar i enlighet med artikel 58.8 d i EU:s  cybersäkerhetsakt. <p><a name="P6S2"></a></p>

Vid handräckning tillämpas bestämmelserna i utsökningsbalken  om verkställighet av förpliktelser som inte avser  betalningsskyldighet, avhysning eller avlägsnande. Om den  nationella myndigheten för cybersäkerhetscertifiering begär  det, ska Kronofogdemyndigheten inte i förväg underrätta den  som utredningen ska genomföras hos.<p><a name="P6S3"></a></p><a class="paragraf" name="P7"><b>7 §</b></a>   Den nationella myndigheten för cybersäkerhetscertifiering  får besluta att återkalla ett europeiskt  cybersäkerhetscertifikat som har utfärdats av myndigheten  eller av ett organ för bedömning av överensstämmelse i  enlighet med artikel 56.6 i EU:s cybersäkerhetsakt, om  certifikatet inte uppfyller kraven i cybersäkerhetsakten eller  en europeisk ordning för cybersäkerhetscertifiering.<p><a name="P7S2"></a></p><h4 name="Administrativa sanktionsavgifter"><a name="Administrativa sanktionsavgifter">Administrativa sanktionsavgifter</a></h4><p><a name="P7S3"></a></p><a class="paragraf" name="P8"><b>8 §</b></a>   Den nationella myndigheten för cybersäkerhetscertifiering  ska besluta att ta ut en sanktionsavgift av den som <br />
   1. har utfärdat en EU-försäkran om överensstämmelse enligt  artikel 53.2 i EU:s cybersäkerhetsakt trots att kraven enligt  den europeiska ordning för cybersäkerhetscertifiering som  gäller för IKT-produkten, IKT-tjänsten eller IKT-processen  inte är uppfyllda, <br />
   2. har lämnat oriktiga eller ofullständiga uppgifter av  betydelse vid ansökan om cybersäkerhetscertifiering, <br />
   3. innehar ett europeiskt cybersäkerhetscertifikat och inte  informerar, i enlighet med artikel 56.8 i EU:s  cybersäkerhetsakt, den myndighet eller det organ som avses i  artikel 56.7 om alla sårbarheter eller oriktigheter som  upptäcks och som kan påverka överensstämmelsen med de  säkerhetskrav som gäller för den certifierade IKT-produkten,  IKT-tjänsten eller IKT-processen, <br />
   4. har utfärdat en EU-försäkran om överensstämmelse eller  innehar ett cybersäkerhetscertifikat och inte lämnar  kompletterande säkerhetsinformation i enlighet med artikel 55  i EU:s cybersäkerhetsakt, om detta medför en ökad risk för  sårbarhet eller skada, <br />
   5. bryter mot villkor för utfärdande, bibehållande,  fortsättande eller förnyelse av europeiska  cybersäkerhetscertifikat eller mot villkor för inskränkning  eller utvidgning av tillämpningsområdet för certifiering, <br />
   6. överträder ett beslut om föreläggande enligt 5 § som  innebär ett förbud, eller <br />
   7. använder ett europeiskt cybersäkerhetscertifikat som har  återkallats enligt artikel 58.8 e i EU:s cybersäkerhetsakt.<p><a name="P8S2"></a></p><a class="paragraf" name="P9"><b>9 §</b></a>   En sanktionsavgift ska bestämmas till lägst 10 000 kronor  och högst 15 000 000 kronor.<p><a name="P9S2"></a></p><a class="paragraf" name="P10"><b>10 §</b></a>   När sanktionsavgiftens storlek bestäms ska särskild  hänsyn tas till <br />
   1. den skada eller risk för skada som har uppkommit till följd  av överträdelsen, <br />
   2. om den som har begått överträdelsen tidigare begått en  överträdelse, och <br />
   3. den vinst som den avgiftsskyldige har gjort till följd av  överträdelsen.<p><a name="P10S2"></a></p><a class="paragraf" name="P11"><b>11 §</b></a>   Den nationella myndigheten för cybersäkerhetscertifiering  får besluta att sätta ned eller avstå från att ta ut en  sanktionsavgift om överträdelsen är ringa, om det finns  särskilda skäl eller om det annars med hänsyn till  omständigheterna skulle vara oskäligt att ta ut avgiften.<p><a name="P11S2"></a></p><a class="paragraf" name="P12"><b>12 §</b></a>   En sanktionsavgift får inte beslutas om överträdelsen  omfattas av ett föreläggande om vite och överträdelsen ligger  till grund för en ansökan om utdömande av vitet.<p><a name="P12S2"></a></p><a class="paragraf" name="P13"><b>13 §</b></a>   En sanktionsavgift får endast beslutas om den som  avgiften ska tas ut av har fått tillfälle att yttra sig inom  två år från det att överträdelsen ägde rum. <p><a name="P13S2"></a></p>

Ett beslut om sanktionsavgift ska delges.<p><a name="P13S3"></a></p><a class="paragraf" name="P14"><b>14 §</b></a>   Sanktionsavgiften tillfaller staten.<p><a name="P14S2"></a></p><a class="paragraf" name="P15"><b>15 §</b></a>   En sanktionsavgift ska betalas till den nationella  myndigheten för cybersäkerhetscertifiering inom 30 dagar från  det att beslutet om att ta ut avgiften har fått laga kraft  eller inom den längre tid som anges i beslutet. <p><a name="P15S2"></a></p>

Om sanktionsavgiften inte betalas inom föreskriven tid, ska  myndigheten lämna den obetalda avgiften för indrivning. <p><a name="P15S3"></a></p>

Bestämmelser om indrivning finns i lagen (1993:891) om  indrivning av statliga fordringar m.m. Vid indrivning får  verkställighet ske enligt utsökningsbalken.<p><a name="P15S4"></a></p><a class="paragraf" name="P16"><b>16 §</b></a>   En beslutad sanktionsavgift faller bort till den del  beslutet om avgiften inte har verkställts inom fem år från det  att beslutet fick laga kraft.<p><a name="P16S2"></a></p><h4 name="Tystnadsplikt"><a name="Tystnadsplikt">Tystnadsplikt</a></h4><p><a name="P16S3"></a></p><a class="paragraf" name="P17"><b>17 §</b></a>   Den som deltar i verksamhet som utförs av ett privat  organ för bedömning av överensstämmelse i enlighet med EU:s  cybersäkerhetsakt får inte obehörigen röja eller utnyttja det  som han eller hon fått kännedom om under det att uppgifterna  utfördes. <p><a name="P17S2"></a></p>

I det allmännas verksamhet tillämpas offentlighets- och  sekretesslagen (2009:400).<p><a name="P17S3"></a></p><h4 name="Avgifter"><a name="Avgifter">Avgifter</a></h4><p><a name="P17S4"></a></p><a class="paragraf" name="P18"><b>18 §</b></a>   Den nationella myndigheten för cybersäkerhetscertifiering  får ta ut avgifter för sin verksamhet enligt EU:s  cybersäkerhetsakt och denna lag. <p><a name="P18S2"></a></p>

Regeringen eller den myndighet som regeringen bestämmer får  meddela föreskrifter om sådana avgifter.<p><a name="P18S3"></a></p><h4 name="Ändring av beslut av privata organ för bedömning av  överensstämmelse"><a name="Ändring av beslut av privata organ för bedömning av  överensstämmelse">Ändring av beslut av privata organ för bedömning av  överensstämmelse</a></h4><p><a name="P18S4"></a></p><a class="paragraf" name="P19"><b>19 §</b></a>   Ett privat organ för bedömning av överensstämmelse ska  ändra ett beslut som det har meddelat, om <br />
   1. organet anser att beslutet är uppenbart felaktigt i något  väsentligt hänseende på grund av att det har tillkommit nya  omständigheter eller av någon annan anledning, och <br />
   2. beslutet kan ändras snabbt och enkelt och utan att det blir  till nackdel för någon enskild.<p><a name="P19S2"></a></p><h4 name="Överklagande"><a name="Överklagande">Överklagande</a></h4><p><a name="P19S3"></a></p><a class="paragraf" name="P20"><b>20 §</b></a>   Beslut enligt EU:s cybersäkerhetsakt och enligt denna lag  av den nationella myndigheten för cybersäkerhetscertifiering  eller av organ för bedömning av överensstämmelse får  överklagas till allmän förvaltningsdomstol. <p><a name="P20S2"></a></p>

Prövningstillstånd krävs vid överklagande till kammarrätten.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>