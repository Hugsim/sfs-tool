<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2021:642) om Institutet för mänskliga rättigheter - SFS sfs-2021-642</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2021:642) om Institutet för mänskliga rättigheter</h1>
            <div class="meta-info">
                <span><strong>SFS:</strong> 2021:642</span> •
                <span><strong>Utfärdad:</strong> 2021-06-17</span>
            </div>
        </header>

        <main class="law-content">
            <h2>Lag (2021:642) om Institutet för mänskliga rättigheter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2021:642<br />

<b>Departement/myndighet</b>:   
Arbetsmarknadsdepartementet MRD <br />  

<b>Utfärdad</b>:   
2021-06-17 <br />  


<b>Ändrad</b>:   
t.o.m. SFS 2022:1053<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2021:642">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2021:642">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Institutet för mänskliga rättigheter ska främja  säkerställandet av de mänskliga rättigheterna i Sverige, med  utgångspunkt i <br />
   1. regeringsformen, tryckfrihetsförordningen och  yttrandefrihets-grundlagen,<br />
   2. den europeiska konventionen om skydd för de mänskliga  rättigheterna och de grundläggande friheterna,<br />
   3. Europeiska unionens stadga om de grundläggande  rättigheterna, och <br />
   4. andra för Sverige folkrättsligt bindande förpliktelser inom  området mänskliga rättigheter.<p><a name="P1S2"></a></p>

Institutet ska fullgöra de uppgifter som en oberoende  nationell mekanism har enligt artikel 33.2 i konventionen om  rättigheter för personer med funktionsnedsättning.<p><a name="P1S3"></a></p><a class="paragraf" name="P2"><b>2 §</b></a>   Institutet ska särskilt<br />
   1. följa, undersöka och rapportera om hur de mänskliga  rättigheterna respekteras och förverkligas,<br />
   2. lämna förslag till regeringen om de åtgärder som behövs för  att säkerställa de mänskliga rättigheterna, <br />
   3. ha kontakter med internationella organisationer och även i  övrigt delta i internationellt samarbete, och<br />
   4. främja utbildning, forskning, kompetensutveckling,  information och ökad medvetenhet om de mänskliga  rättigheterna. <p><a name="P2S2"></a></p>

Institutet får föreslå för regeringen att Sveriges  folkrättsliga åtaganden utvidgas inom området mänskliga  rättigheter.<p><a name="P2S3"></a></p>

Institutet ska inte pröva enskilda klagomål om kränkningar av  de mänskliga rättigheterna. <p><a name="P2S4"></a></p><a class="paragraf" name="P3"><b>3 §</b></a>   Institutet ska senast den 1 april varje år lämna en  rapport till regeringen om sin verksamhet och sina  iakttagelser av utvecklingen inom området mänskliga  rättigheter under det närmast föregående kalenderåret. <p><a name="P3S2"></a></p><a class="paragraf" name="P4"><b>4 §</b></a>   Institutet bestämmer självt inom ramen för sina uppgifter  sin organisation och den närmare inriktningen av sitt arbete. <p><a name="P4S2"></a></p><h4 name="Ledning, anställningar och uppdrag"><a name="Ledning, anställningar och uppdrag">Ledning, anställningar och uppdrag</a></h4><p><a name="P4S3"></a></p><a class="paragraf" name="P5"><b>5 §</b></a>   Institutet leds av en styrelse. <p><a name="P5S2"></a></p><a class="paragraf" name="P6"><b>6 §</b></a>   Direktören är myndighetschef och anställs för en tid om  sex år. Anställningen ska utlysas och tillsättas efter ett  ansökningsförfarande. Direktören ska ha erfarenhet av  kvalificerat arbete inom området mänskliga rättigheter. <p><a name="P6S2"></a></p><a class="paragraf" name="P7"><b>7 §</b></a>   Styrelsen består av direktören och sju andra ledamöter. De  andra ledamöterna utses av regeringen för en tid om fem år.  Styrelsen utser en ordförande och en vice ordförande bland de  ledamöter som utses av regeringen. <p><a name="P7S2"></a></p>

Regeringen får entlediga en ledamot i förtid endast på  ledamotens begäran eller om det finns synnerliga skäl. Om en  ledamots uppdrag upphör i förtid utses en ny ledamot för  återstoden av tiden.<p><a name="P7S3"></a></p><a class="paragraf" name="P8"><b>8 §</b></a>   Inom styrelsen ska det finnas ledamöter med sakkunskap  inom området mänskliga rättigheter och erfarenhet av  kvalificerat arbete inom följande verksamhetsområden:<br />
   1. det civila samhället,<br />
   2. rättsväsendet och advokatverksamhet, och<br />
   3. forskningen och högskoleutbildningen.<p><a name="P8S2"></a></p>

För vart och ett av verksamhetsområdena ska det finnas två  ledamöter som har erfarenhet från området. <p><a name="P8S3"></a></p>

Regeringen ska begära in förslag till ledamöter från<br />
   1. institutets råd,<br />
   2. Sveriges advokatsamfund, och<br />
   3. universiteten och högskolorna.<p><a name="P8S4"></a></p><a class="paragraf" name="P9"><b>9 §</b></a>   Den som har varit ledamot av institutets styrelse eller  anställd som direktör enligt 6 § får inte utses som  styrelseledamot eller anställas som direktör tidigare än fem  år efter det att uppdraget eller anställningen upphörde.<p><a name="P9S2"></a></p><h4 name="Rådgivande organ"><a name="Rådgivande organ">Rådgivande organ</a></h4><p><a name="P9S3"></a></p><a class="paragraf" name="P10"><b>10 §</b></a>   Vid institutet ska det finnas ett råd. Rådet ska ge råd  och stöd genom att tillföra institutet kunskaper och  erfarenheter från det civila samhällets och andra aktörers  arbete med mänskliga rättigheter. <p><a name="P10S2"></a></p>

Rådet utses av styrelsen. Rådet ska ha en bred sammansättning  och bestå av minst tio ledamöter. I rådet ska organisationer  som företräder personer med funktionsnedsättning finnas  representerade. <p><a name="P10S3"></a></p><h4 name="Uppgifter från myndigheter, kommuner och regioner"><a name="Uppgifter från myndigheter, kommuner och regioner">Uppgifter från myndigheter, kommuner och regioner</a></h4><p><a name="P10S4"></a></p><a class="paragraf" name="P11"><b>11 §</b></a>   Statliga förvaltningsmyndigheter, kommuner och regioner  ska på institutets begäran lämna uppgifter om vilka åtgärder  som har vidtagits i den egna verksamheten för att säkerställa  de mänskliga rättigheterna. <p><a name="P11S2"></a></p>

Skyldigheten gäller inte för domstolsliknande nämnder eller  sådana organ i förvaltningsmyndigheter som har  domstolsliknande uppgifter. <p><a name="P11S3"></a></p>

Skyldigheten gäller inte heller för Justitiekanslern,  Riksdagens ombudsmän eller Riksrevisionen. <i>Lag (2022:1053)</i>.<p><a name="P11S4"></a></p><br /><h3 name="overgang"><a name="overgang">Övergångsbestämmelser</a></h3>
2021:642<br />
   1. Denna lag träder i kraft den 1 oktober 2021 i fråga om 5, 7  och 8 §§ och i övrigt den 1 januari 2022.<br />
   2. Den första gången styrelseledamöter ska utses ska två  ledamöter utses för en tid om tre år, två ledamöter för en tid  om fyra år och tre ledamöter för en tid om fem år. De två  styrelseledamöter som har erfarenhet av kvalificerat arbete  inom det civila samhället ska utses för en tid om tre år.<br />
   3. Bestämmelsen i 8 § tredje stycket 1 tillämpas inte den  första gången som styrelseledamöter ska utses.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>