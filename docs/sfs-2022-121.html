<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2022:121) om tillfälliga undantag för att underlätta genomförandet av bolags- och föreningsstämmor - SFS sfs-2022-121</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2022:121) om tillfälliga undantag för att underlätta genomförandet av bolags- och föreningsstämmor</h1>
            <div class="meta-info">
                <span><strong>SFS:</strong> 2022:121</span> •
                <span><strong>Utfärdad:</strong> 2022-02-24</span>
            </div>
        </header>

        <main class="law-content">
            <h2>Lag (2022:121) om tillfälliga undantag för att underlätta genomförandet av bolags- och föreningsstämmor</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:121<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2022-02-24 <br />  


<b>Tidsbestämd</b>: 
2023-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=2022:121">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:121">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens innehåll och syfte"><a name="Lagens innehåll och syfte">Lagens innehåll och syfte</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller tillfälliga undantag från vissa  bestämmelser om deltagande i bolagsstämmor, föreningsstämmor  och sparbanksstämmor i följande lagar:<br />
   - aktiebolagslagen (2005:551), <br />
   - lagen (2018:672) om ekonomiska föreningar, <br />
   - bostadsrättslagen (1991:614), <br />
   - lagen (2002:93) om kooperativ hyresrätt, <br />
   - lagen (1973:1150) om förvaltning av samfälligheter,<br />
   - sparbankslagen (1987:619), och<br />
   - lagen (2016:977) om kollektiv förvaltning av upphovsrätt.<p><a name="P1S2"></a></p>

Lagen syftar till att underlätta genomförandet av bolags-,  förenings- och sparbanksstämmor på ett sådant sätt att risken  för spridning av det virus som orsakar covid-19 minimeras.<p><a name="P1S3"></a></p><a class="paragraf" name="P2"><b>2 §</b></a>   Bestämmelserna i lagen avser<br />
   1. insamling av fullmakter och frivillig poströstning i  aktiebolag (3 och 4 §§), <br />
   2. ombud och frivillig poströstning i <br />
   - ekonomiska föreningar (5 och 6 §§), <br />
   - bostadsrättsföreningar (7 och 8 §§), <br />
   - kooperativa hyresrättsföreningar (9 och 10 §§), <br />
   - samfällighetsföreningar (11 §),<br />
   - sparbanker (12 §),<br />
   - ömsesidiga försäkringsbolag, ömsesidiga  tjänstepensionsbolag, försäkringsföreningar och  tjänstepensionsföreningar (13 §), <br />
   3. stämmor genom elektronisk uppkoppling i <br />
   - aktiebolag (14 och 15 §§), <br />
   - ekonomiska föreningar, bostadsrättsföreningar och  kooperativa hyresrättsföreningar (16 och 17 §§),<br />
   - sparbanker (18 §), <br />
   - ömsesidiga försäkringsbolag, ömsesidiga  tjänstepensionsbolag, försäkringsföreningar och  tjänstepensionsföreningar (19 §), och<br />
   4. stämmor med enbart poströstning i <br />
   - aktiebolag (20-26 §§), <br />
   - ekonomiska föreningar, bostadsrättsföreningar, kooperativa  hyresrättsföreningar och kollektiva förvaltningsorganisationer 
(27-34 §§), och<br />
   - ömsesidiga försäkringsbolag, ömsesidiga  tjänstepensionsbolag, försäkringsföreningar och  tjänstepensionsföreningar (35 §).<p><a name="P2S2"></a></p><h4 name="Insamling av fullmakter och frivillig poströstning i  aktiebolag"><a name="Insamling av fullmakter och frivillig poströstning i  aktiebolag">Insamling av fullmakter och frivillig poströstning i  aktiebolag</a></h4><p><a name="P2S3"></a></p><a class="paragraf" name="P3"><b>3 §</b></a>   Trots 7 kap. 4 § första stycket, 24 § tredje stycket och 
63 § andra stycket aktiebolagslagen (2005:551) får styrelsen i  ett aktiebolag inför en viss bolagsstämma besluta om insamling  av fullmakter, även om det inte anges i bolagsordningen och  utan att det anges i kallelsen till stämman.<p><a name="P3S2"></a></p>

Vid insamling av fullmakter med stöd av första stycket får det  fullmaktsformulär som anges i 7 kap. 4 § andra stycket  aktiebolagslagen tillhandahållas aktieägarna även genom att  publiceras på bolagets webbplats tillsammans med den  information som anges i 7 kap. 24 § tredje stycket i den  lagen. Formuläret och informationen ska då, med avvikelse från  det som anges i 7 kap. 56 c § aktiebolagslagen, hållas  tillgängliga på webbplatsen under minst en vecka närmast före  stämman och dagen för stämman. <p><a name="P3S3"></a></p>

I stället för att publiceras på bolagets webbplats får  formuläret och informationen, med avvikelse från det som anges  i 7 kap. 56 c § aktiebolagslagen, tillhandahållas aktieägarna  genom att senast en vecka före stämman lämnas till dem på det  sätt som bolaget annars använder för att lämna information  till aktieägarna.<p><a name="P3S4"></a></p><a class="paragraf" name="P4"><b>4 §</b></a>   Trots 7 kap. 4 a § första stycket, 24 § tredje stycket och 
63 § andra stycket aktiebolagslagen (2005:551) får styrelsen i  ett aktiebolag inför en viss bolagsstämma besluta att  aktieägarna före stämman ska kunna utöva sin rösträtt per  post, även om det inte anges i bolagsordningen och utan att  det anges i kallelsen till stämman.<p><a name="P4S2"></a></p>

Vid poströstning med stöd av första stycket får det formulär  som anges i 7 kap. 4 a § andra stycket aktiebolagslagen  tillhandahållas aktieägarna genom att publiceras på bolagets  webbplats tillsammans med den information som anges i 7 kap. 
24 § tredje stycket i den lagen. Formuläret och informationen  ska då, med avvikelse från det som anges i 7 kap. 56 c §  aktiebolagslagen, hållas tillgängliga på webbplatsen under  minst en vecka närmast före stämman och dagen för stämman. <p><a name="P4S3"></a></p>

I stället för att publiceras på bolagets webbplats får  formuläret och informationen, med avvikelse från det som anges  i 7 kap. 56 c § aktiebolagslagen, tillhandahållas aktieägarna  genom att senast en vecka före stämman lämnas till dem på det  sätt som bolaget annars använder för att lämna information  till aktieägarna.<p><a name="P4S4"></a></p><h4 name="Ombud och frivillig poströstning i andra företagsformer"><a name="Ombud och frivillig poströstning i andra företagsformer">Ombud och frivillig poströstning i andra företagsformer</a></h4><p><a name="P4S5"></a></p><h4 name="Ekonomiska föreningar"><a name="Ekonomiska föreningar">Ekonomiska föreningar</a></h4><p><a name="P4S6"></a></p><a class="paragraf" name="P5"><b>5 §</b></a>   Trots 6 kap. 4 § lagen (2018:672) om ekonomiska föreningar  och oavsett vad som anges i stadgarna, får styrelsen i en  ekonomisk förening inför en viss föreningsstämma besluta att  medlemmarna har rätt att anlita ett ombud som inte ingår i den  krets som anges i första stycket i den paragrafen. Trots 5 § i  samma kapitel och oavsett vad som anges i stadgarna, får  styrelsen också besluta att ombud vid stämman får företräda  fler än tre medlemmar.<p><a name="P5S2"></a></p>

Trots 6 kap. 42 § andra stycket lagen om ekonomiska föreningar  och oavsett vad som anges i stadgarna, får styrelsen inför ett  visst fullmäktigemöte dels besluta att fullmäktige får delta i  mötet genom ombud, dels fatta sådana beslut som anges i första  stycket i den förevarande paragrafen även när det gäller  fullmäktige.<p><a name="P5S3"></a></p><a class="paragraf" name="P6"><b>6 §</b></a>   Trots 6 kap. 6 § lagen (2018:672) om ekonomiska föreningar  får styrelsen i en ekonomisk förening inför en viss  föreningsstämma besluta att medlemmarna före stämman ska kunna  utöva sin rösträtt per post, även om det inte anges i  stadgarna och utan att det anges i kallelsen till stämman.<p><a name="P6S2"></a></p>

Vid poströstning med stöd av första stycket får det formulär  som anges i 6 kap. 6 § andra stycket lagen om ekonomiska  föreningar tillhandahållas medlemmarna även genom att  publiceras på föreningens webbplats tillsammans med den  information som anges i den paragrafen. Formuläret och  informationen ska då hållas tillgängliga på webbplatsen under  minst en vecka närmast före stämman och dagen för stämman. <p><a name="P6S3"></a></p>

I stället för att publiceras på föreningens webbplats får  formuläret och informationen tillhandahållas medlemmarna genom  att senast en vecka före stämman lämnas till dem på det sätt  som föreningen annars använder för att lämna information till  medlemmarna.<p><a name="P6S4"></a></p><h4 name="Bostadsrättsföreningar"><a name="Bostadsrättsföreningar">Bostadsrättsföreningar</a></h4><p><a name="P6S5"></a></p><a class="paragraf" name="P7"><b>7 §</b></a>   Trots 9 kap. 14 § 4 bostadsrättslagen (1991:614) och  oavsett vad som anges i stadgarna, får styrelsen i en  bostadsrättsförening inför en viss föreningsstämma besluta att  medlemmarna har rätt att anlita ett ombud som inte ingår i den  krets som anges i den punkten och att ett ombud får företräda  fler än en medlem.<p><a name="P7S2"></a></p><a class="paragraf" name="P8"><b>8 §</b></a>   Trots 9 kap. 14 § 3 bostadsrättslagen (1991:614) får  styrelsen i en bostadsrättsförening inför en viss  föreningsstämma besluta att medlemmarna före stämman ska kunna  utöva sin rösträtt per post i enlighet med 6 kap. 6 § andra  stycket lagen (2018:672) om ekonomiska föreningar och 6 § i  denna lag.<p><a name="P8S2"></a></p><h4 name="Kooperativa hyresrättsföreningar"><a name="Kooperativa hyresrättsföreningar">Kooperativa hyresrättsföreningar</a></h4><p><a name="P8S3"></a></p><a class="paragraf" name="P9"><b>9 §</b></a>   Trots 2 kap. 17 b § lagen (2002:93) om kooperativ  hyresrätt och oavsett vad som anges i stadgarna, får styrelsen  i en kooperativ hyresrättsförening inför en viss  föreningsstämma besluta att medlemmarna har rätt att anlita  ett ombud som inte ingår i den krets som anges i den  paragrafen och att ett ombud får företräda fler än en medlem.<p><a name="P9S2"></a></p><a class="paragraf" name="P10"><b>10 §</b></a>   Trots 2 kap. 17 a § lagen (2002:93) om kooperativ  hyresrätt får styrelsen i en kooperativ hyresrättsförening  inför en viss föreningsstämma besluta att medlemmarna före  stämman ska kunna utöva sin rösträtt per post i enlighet med 
6 kap. 6 § andra stycket lagen (2018:672) om ekonomiska  föreningar och 6 § i denna lag.<p><a name="P10S2"></a></p><h4 name="Samfällighetsföreningar"><a name="Samfällighetsföreningar">Samfällighetsföreningar</a></h4><p><a name="P10S3"></a></p><a class="paragraf" name="P11"><b>11 §</b></a>   Trots 49 § lagen (1973:1150) om förvaltning av  samfälligheter och oavsett vad som anges i stadgarna, får  styrelsen i en samfällighetsförening inför en viss  föreningsstämma besluta att ett ombud får företräda fler än en  medlem.<p><a name="P11S2"></a></p><h4 name="Sparbanker"><a name="Sparbanker">Sparbanker</a></h4><p><a name="P11S3"></a></p><a class="paragraf" name="P12"><b>12 §</b></a>   Trots 4 kap. 13 § första stycket sparbankslagen 
(1987:619) och oavsett vad som anges i reglementet, får  styrelsen i en sparbank inför en viss sparbanksstämma besluta  att huvudmännen får anlita ombud med skriftlig, av huvudmannen  undertecknad och daterad fullmakt eller utöva sin rösträtt per  post i enlighet med 6 kap. 6 § andra stycket lagen (2018:672)  om ekonomiska föreningar och 6 § i denna lag.<p><a name="P12S2"></a></p>

En huvudman som anlitar ett ombud eller utövar sin rösträtt  per post ska anses vara närvarande vid tillämpning av 4 kap. 
14 § sparbankslagen.<p><a name="P12S3"></a></p><h4 name="Ömsesidiga försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar"><a name="Ömsesidiga försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar">Ömsesidiga försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar</a></h4><p><a name="P12S4"></a></p><a class="paragraf" name="P13"><b>13 §</b></a>   Bestämmelserna i 5 och 6 §§ gäller även för ömsesidiga  försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar. När det  gäller ömsesidiga försäkringsbolag och ömsesidiga  tjänstepensionsbolag ska det som sägs om stadgar i de  paragraferna avse bolagsordning, det som sägs om  föreningsstämma avse bolagsstämma och det som sägs om  medlemmar avse delägare.<p><a name="P13S2"></a></p><h4 name="Stämma genom elektronisk uppkoppling"><a name="Stämma genom elektronisk uppkoppling">Stämma genom elektronisk uppkoppling</a></h4><p><a name="P13S3"></a></p><h4 name="Aktiebolag"><a name="Aktiebolag">Aktiebolag</a></h4><p><a name="P13S4"></a></p><a class="paragraf" name="P14"><b>14 §</b></a>   Trots 7 kap. 15 § aktiebolagslagen (2005:551) och oavsett  vad som anges i bolagsordningen, får styrelsen i ett  aktiebolag inför en viss bolagsstämma besluta att stämman inte  ska hållas på en viss ort utan enbart hållas genom elektronisk  uppkoppling med aktieägarna.<p><a name="P14S2"></a></p>

Styrelsen får då också besluta att den som inte är aktieägare  har rätt att följa förhandlingarna vid stämman.<p><a name="P14S3"></a></p><a class="paragraf" name="P15"><b>15 §</b></a>   Om styrelsen beslutar enligt 14 § att en bolagsstämma ska  hållas genom elektronisk uppkoppling med aktieägarna, ska  aktieägarna också kunna utöva sin rösträtt per post i enlighet  med 7 kap. 4 a § andra stycket aktiebolagslagen (2005:551).<p><a name="P15S2"></a></p><h4 name="Andra företagsformer"><a name="Andra företagsformer">Andra företagsformer</a></h4><p><a name="P15S3"></a></p><a class="paragraf" name="P16"><b>16 §</b></a>   Trots 6 kap. 14 § lagen (2018:672) om ekonomiska  föreningar, 9 kap. 14 § bostadsrättslagen (1991:614) och 
2 kap. 17 § lagen (2002:93) om kooperativ hyresrätt och  oavsett vad som anges i stadgarna, får styrelsen i en förening  som avses i de lagarna inför en viss föreningsstämma besluta  att stämman inte ska hållas på en viss ort utan enbart hållas  genom elektronisk uppkoppling med medlemmarna.<p><a name="P16S2"></a></p>

Styrelsen får då också besluta att den som inte är medlem har  rätt att följa förhandlingarna vid stämman.<p><a name="P16S3"></a></p>

Denna paragraf gäller även i fråga om fullmäktigemöten och  fullmäktige.<p><a name="P16S4"></a></p><a class="paragraf" name="P17"><b>17 §</b></a>   Om styrelsen beslutar enligt 16 § att en föreningsstämma  eller ett fullmäktigemöte ska hållas genom elektronisk  uppkoppling med medlemmarna respektive fullmäktige, ska  medlemmarna eller fullmäktige också kunna utöva sin rösträtt  per post i enlighet med 6 kap. 6 § andra stycket lagen 
(2018:672) om ekonomiska föreningar.<p><a name="P17S2"></a></p><a class="paragraf" name="P18"><b>18 §</b></a>   Trots 4 kap. 5 § andra stycket sparbankslagen (1987:619)  gäller 16 och 17 §§ även för sparbanker. Det som sägs om  stadgar i de paragraferna ska då avse reglemente, det som sägs  om föreningsstämma avse sparbanksstämma och det som sägs om  medlemmar avse huvudmän.<p><a name="P18S2"></a></p><a class="paragraf" name="P19"><b>19 §</b></a>   Bestämmelserna i 16 och 17 §§ gäller även för ömsesidiga  försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar. När det  gäller ömsesidiga försäkringsbolag och ömsesidiga  tjänstepensionsbolag ska det som sägs om stadgar i de  paragraferna avse bolagsordning, det som sägs om  föreningsstämma avse bolagsstämma och det som sägs om  medlemmar avse delägare.<p><a name="P19S2"></a></p><h4 name="Stämma med enbart poströstning"><a name="Stämma med enbart poströstning">Stämma med enbart poströstning</a></h4><p><a name="P19S3"></a></p><h4 name="Aktiebolag"><a name="Aktiebolag">Aktiebolag</a></h4><p><a name="P19S4"></a></p><a class="paragraf" name="P20"><b>20 §</b></a>   Trots 7 kap. 2, 3 och 6 §§ aktiebolagslagen (2005:551)  och oavsett vad som anges i bolagsordningen, får styrelsen i  ett aktiebolag inför en viss bolagsstämma besluta att  aktieägarna inte ska ha rätt att närvara vid stämman  personligen eller genom ombud och att den som inte är  aktieägare inte ska ha rätt att närvara.<p><a name="P20S2"></a></p><a class="paragraf" name="P21"><b>21 §</b></a>   För en bolagsstämma som efter ett beslut enligt 20 §  hålls utan närvaro av aktieägare, ombud och utomstående gäller  bestämmelserna om bolagsstämma i aktiebolagslagen (2005:551),  med de undantag och tillägg som framgår av 22-26 §§.<p><a name="P21S2"></a></p><a class="paragraf" name="P22"><b>22 §</b></a>   Om en bolagsstämma hålls enligt 20 §, ska aktieägarna  före bolagsstämman kunna utöva sin rösträtt per post i  enlighet med 7 kap. 4 a § andra stycket aktiebolagslagen 
(2005:551). En poströst ska ha kommit in till bolaget senast  den sista helgfria vardagen närmast före stämman.<p><a name="P22S2"></a></p><a class="paragraf" name="P23"><b>23 §</b></a>   Om en bolagsstämma hålls enligt 20 §, ska en aktieägare  lämna en skriftlig begäran om upplysningar enligt 7 kap. 32 §  aktiebolagslagen (2005:551) till bolaget senast tio dagar före  bolagsstämman.<p><a name="P23S2"></a></p>

Styrelsen och den verkställande direktören ska lämna  upplysningarna genom att hålla dem tillgängliga i skriftlig  form hos bolaget för aktieägarna senast fem dagar före  stämman. Upplysningarna ska också inom samma tid skickas till  den aktieägare som har begärt dem. Om bolaget har en webbplats  ska upplysningarna dessutom hållas tillgängliga för  aktieägarna på webbplatsen.<p><a name="P23S3"></a></p><a class="paragraf" name="P24"><b>24 §</b></a>   Om en bolagsstämma hålls enligt 20 §, får följande  ärenden behandlas vid stämman endast om ärendet har tagits upp  i kallelsen till stämman:<br />
   1. ett förslag om att en minoritetsrevisor ska utses enligt 
9 kap. 9 eller 9 a § aktiebolagslagen (2005:551),<br />
   2. en begäran om att en auktoriserad revisor ska utses enligt 
9 kap. 16 § aktiebolagslagen,<br />
   3. ett förslag om granskning genom särskild granskare enligt 
10 kap. 21 § aktiebolagslagen, och<br />
   4. en begäran om vinstutdelning enligt 18 kap. 11 §  aktiebolagslagen.<p><a name="P24S2"></a></p><a class="paragraf" name="P25"><b>25 §</b></a>   Om en bolagsstämma hålls enligt 20 §, ska aktieägarna i  det formulär som bolaget tillhandahåller för poströstning ges  möjlighet att ta ställning till om beslut i något eller några  av ärendena i förslaget till dagordning ska anstå till en  fortsatt bolagsstämma.<p><a name="P25S2"></a></p>

Ett beslut i ett ärende ska anstå till en fortsatt  bolagsstämma om bolagsstämman beslutar om det eller om ägare  till minst en tiondel av samtliga aktier i bolaget begär det.  Då ska styrelsen fastställa tidpunkten för den fortsatta  stämman. När det gäller frågor som avses i 7 kap. 11 § 1-3  aktiebolagslagen (2005:551) gäller dock den tidsbegränsning  som anges i 7 kap. 14 § andra stycket i den lagen.<p><a name="P25S3"></a></p>

Vid den fortsatta bolagsstämman får 20 § inte tillämpas.<p><a name="P25S4"></a></p><a class="paragraf" name="P26"><b>26 §</b></a>   Om en bolagsstämma hålls enligt 20 §, ska bolaget ange  detta i stämmoprotokollet. Bolaget ska också för varje beslut,  i stämmoprotokollet eller i en bilaga till protokollet, alltid  redovisa<br />
   1. antalet röster för och mot förslaget till beslut,<br />
   2. antalet röster som aktieägare som upptagits i röstlängden  har avstått från att avge,<br />
   3. antalet aktier för vilka röster har avgetts, och<br />
   4. den andel av aktiekapitalet som dessa röster representerar.<p><a name="P26S2"></a></p><h4 name="Andra företagsformer"><a name="Andra företagsformer">Andra företagsformer</a></h4><p><a name="P26S3"></a></p><a class="paragraf" name="P27"><b>27 §</b></a>   Trots 6 kap. 2, 4 och 8 §§ lagen (2018:672) om ekonomiska  föreningar, 9 kap. 14 § bostadsrättslagen (1991:614), 2 kap. 
17 § lagen (2002:93) om kooperativ hyresrätt och 5 kap. 7 och 
8 §§ lagen (2016:977) om kollektiv förvaltning av upphovsrätt  och oavsett vad som anges i stadgarna, får styrelsen i en  förening som avses i de lagarna inför en viss föreningsstämma  besluta att medlemmarna inte ska ha rätt att närvara vid  stämman personligen eller genom ombud och att den som inte är  medlem inte ska ha rätt att närvara.<p><a name="P27S2"></a></p><a class="paragraf" name="P28"><b>28 §</b></a>   För en föreningsstämma som efter ett beslut enligt 27 §  hålls utan närvaro av medlemmar, ombud och utomstående gäller  bestämmelserna om föreningsstämma i lagen (2018:672) om  ekonomiska föreningar, bostadsrättslagen (1991:614), lagen 
(2002:93) om kooperativ hyresrätt eller lagen (2016:977) om  kollektiv förvaltning av upphovsrätt, med de undantag och  tillägg som framgår av 29-33 §§.<p><a name="P28S2"></a></p><a class="paragraf" name="P29"><b>29 §</b></a>   Om en föreningsstämma hålls enligt 27 §, ska medlemmarna  före föreningsstämman kunna utöva sin rösträtt per post i  enlighet med 6 kap. 6 § andra stycket lagen (2018:672) om  ekonomiska föreningar. En poströst ska ha kommit in till  föreningen senast den sista helgfria vardagen närmast före  stämman.<p><a name="P29S2"></a></p><a class="paragraf" name="P30"><b>30 §</b></a>   Om en föreningsstämma hålls enligt 27 §, ska en medlem  lämna en skriftlig begäran om upplysningar enligt 6 kap. 29 §  lagen (2018:672) om ekonomiska föreningar till föreningen  senast tio dagar före föreningsstämman.<p><a name="P30S2"></a></p>

Styrelsen och den verkställande direktören ska lämna  upplysningarna genom att hålla dem tillgängliga i skriftlig  form hos föreningen för medlemmarna senast fem dagar före  stämman. Upplysningarna ska också inom samma tid skickas till  den medlem som har begärt dem. Om föreningen har en webbplats  ska upplysningarna dessutom hållas tillgängliga för  medlemmarna på webbplatsen.<p><a name="P30S3"></a></p><a class="paragraf" name="P31"><b>31 §</b></a>   Om en föreningsstämma hålls enligt 27 §, får följande  ärenden behandlas vid stämman endast om ärendet har tagits upp  i kallelsen till stämman:<br />
   1. ett förslag om att en medrevisor ska utses enligt 8 kap. 
9 § lagen (2018:672) om ekonomiska föreningar, <br />
   2. en begäran om att en auktoriserad eller godkänd revisor ska  utses enligt 8 kap. 16 § lagen om ekonomiska föreningar, och<br />
   3. ett förslag om granskning genom en särskild granskare  enligt 9 kap. 1 § lagen om ekonomiska föreningar.<p><a name="P31S2"></a></p><a class="paragraf" name="P32"><b>32 §</b></a>   Om en föreningsstämma hålls enligt 27 §, ska medlemmarna  i det formulär som föreningen tillhandahåller för poströstning  ges möjlighet att ta ställning till om beslut i något eller  några av ärendena i kallelsen ska anstå till en fortsatt  föreningsstämma.<p><a name="P32S2"></a></p>

Ett beslut i ett ärende ska anstå till en fortsatt  föreningsstämma om föreningsstämman beslutar om det eller om  minst en tiondel av samtliga röstberättigade i föreningen  begär det. Då ska styrelsen fastställa tidpunkten för den  fortsatta stämman. När det gäller frågor som avses i 6 kap. 
10 § 1-3 lagen (2018:672) om ekonomiska föreningar gäller dock  den tidsbegränsning som anges i 6 kap. 13 § andra stycket i  den lagen.<p><a name="P32S3"></a></p>

Vid den fortsatta föreningsstämman får 27 § inte tillämpas.<p><a name="P32S4"></a></p><a class="paragraf" name="P33"><b>33 §</b></a>   Om en föreningsstämma hålls enligt 27 §, ska föreningen  ange detta i stämmoprotokollet. Föreningen ska också för varje  beslut, i stämmoprotokollet eller i en bilaga till  protokollet, alltid redovisa<br />
   1. antalet röster för och mot förslaget till beslut, och<br />
   2. antalet röster som medlemmar som upptagits i röstlängden  har avstått från att avge.<p><a name="P33S2"></a></p><a class="paragraf" name="P34"><b>34 §</b></a>   Bestämmelserna i 27-33 §§ gäller även i fråga om  fullmäktigemöten och fullmäktige.<p><a name="P34S2"></a></p><a class="paragraf" name="P35"><b>35 §</b></a>   Bestämmelserna i 27-34 §§ gäller även för ömsesidiga  försäkringsbolag, ömsesidiga tjänstepensionsbolag,  försäkringsföreningar och tjänstepensionsföreningar. När det  gäller ömsesidiga försäkringsbolag och ömsesidiga  tjänstepensionsbolag ska det som sägs om stadgar i de  paragraferna avse bolagsordning, det som sägs om  föreningsstämma avse bolagsstämma och det som sägs om  medlemmar avse delägare.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>