<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2022:1682) om automatiskt utbyte av upplysningar om inkomster genom digitala plattformar - SFS sfs-2022-1682</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2022:1682) om automatiskt utbyte av upplysningar om inkomster genom digitala plattformar</h1>
            <div class="meta-info">
                <span><strong>SFS:</strong> 2022:1682</span> •
                <span><strong>Utfärdad:</strong> 2022-12-01</span>
            </div>
        </header>

        <main class="law-content">
            <h2>Lag (2022:1682) om automatiskt utbyte av upplysningar om inkomster genom digitala plattformar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:1682<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2022-12-01 <br />  


<b>Ändrad</b>:   
t.o.m. SFS 2025:1389<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2022:1682">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:1682">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagens tillämpningsområde och innehåll"><a name="Lagens tillämpningsområde och innehåll">Lagens tillämpningsområde och innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag gäller för sådant automatiskt utbyte av  upplysningar om inkomster som erhållits genom digitala  plattformar som avses i <br />
   1. rådets direktiv (EU) 2021/514 om ändring av direktiv 
2011/16/EU om administrativt samarbete i fråga om beskattning,  och <br />
   2. gällande avtal mellan behöriga myndigheter om automatiskt  utbyte av upplysningar om inkomster som erhållits genom  digitala plattformar.<p><a name="P1S2"></a></p><a class="paragraf" name="P2"><b>2 §</b></a>   I lagen finns<br />
   - definitioner och förklaringar (3 och 4 §§),<br />
   - bestämmelser om registrering av vissa plattformsoperatörer  som inte har hemvist inom Europeiska unionen (5-10 §§),<br />
   - bestämmelser om undantag från rapporteringsskyldighet (11  och 12 §§),<br />
   - bestämmelser om överföring av uppgifter (13 §),<br />
   - bestämmelser om samarbete för att se till att avtal följs  och tillämpas (14 och 15 §§),<br />
   - bestämmelser om användning av upplysningar som Skatteverket  tar emot (16 §),<br />
   - bestämmelser om underrättelser och åtgärder vid  uppgiftsincidenter och andra överträdelser av sekretessen  eller brister i skyddet för uppgifter  
(17 och 18 §§), <br />
   - bestämmelser om föreläggande (19 §), och<br />
   - bestämmelser om överklagande (20 §).<p><a name="P2S2"></a></p><h4 name="Definitioner och förklaringar"><a name="Definitioner och förklaringar">Definitioner och förklaringar</a></h4><p><a name="P2S3"></a></p><a class="paragraf" name="P3"><b>3 §</b></a>   Begreppet uppgiftsincident har samma betydelse som i 7 §  lagen (2012:843) om administrativt samarbete inom Europeiska  unionen i fråga om beskattning. <p><a name="P3S2"></a></p>

Med OECD:s dataöverföringssystem avses i denna lag det  gemensamma system som OECD har utformat för att säkerställa  överföring på elektronisk väg mellan behöriga myndigheter på  området för beskattning.<p><a name="P3S3"></a></p>

Med rapporteringspliktig jurisdiktion avses i denna lag<br />
   1. en medlemsstat i Europeiska unionen, eller <br />
   2. en annan stat eller jurisdiktion med vilken Sverige har ett  gällande avtal mellan behöriga myndigheter om automatiskt  utbyte av upplysningar om inkomster som erhållits genom  digitala plattformar och vilken har identifierats som en sådan  i en lista som publicerats av det koordineringsorgan som avses  i artikel 24.3 i bilaga 1 till lagen (1990:313) om Europaråds-  och OECD-konventionen om ömsesidig handräckning i  skatteärenden.<p><a name="P3S4"></a></p><a class="paragraf" name="P4"><b>4 §</b></a>   Termer och uttryck som används i denna lag har, om inte  något annat anges, samma betydelse som anges i 2 kap. lagen 
(2022:1681) om plattformsoperatörers inhämtande av vissa  uppgifter på skatteområdet. <p><a name="P4S2"></a></p><h4 name="Registrering av vissa plattformsoperatörer som inte har  hemvist inom Europeiska unionen"><a name="Registrering av vissa plattformsoperatörer som inte har  hemvist inom Europeiska unionen">Registrering av vissa plattformsoperatörer som inte har  hemvist inom Europeiska unionen</a></h4><p><a name="P4S3"></a></p><a class="paragraf" name="P5"><b>5 §</b></a>   Skatteverket ska registrera en rapporteringsskyldig  plattformsoperatör som ansöker om det enligt 4 kap. 1 § lagen 
(2022:1681) om plattformsoperatörers inhämtande av vissa  uppgifter på skatteområdet om kriterierna för detta är  uppfyllda.<p><a name="P5S2"></a></p><a class="paragraf" name="P6"><b>6 §</b></a>   Skatteverket ska stryka en enhet som har registrerats  enligt 5 § från det centrala registret enligt artikel 8ac.6 i  rådets direktiv 2011/16/EU av den 15 februari 2011 om  administrativt samarbete i fråga om beskattning, i lydelsen  enligt rådets direktiv (EU) 2021/514, om<br />
   1. enheten underrättar Skatteverket om att den inte längre  bedriver verksamhet som plattformsoperatör,<br />
   2. det i avsaknad av en underrättelse finns skäl att anta att  enheten har upphört med sin verksamhet,<br />
   3. enheten inte längre uppfyller kriterierna för att vara en  sådan rapporteringsskyldig plattformsoperatör som avses i 
2 kap. 3 § första stycket lagen om plattformsoperatörers  inhämtande av vissa uppgifter på skatteområdet, eller<br />
   4. Skatteverket återkallat registreringen enligt 8 §.<br /><i>Lag (2025:1389)</i>.<p><a name="P6S2"></a></p><a class="paragraf" name="P7"><b>7 §</b></a>   Skatteverket ska snarast underrätta Europeiska  kommissionen om alla plattformsoperatörer som utgör en sådan  rapporteringsskyldig plattformsoperatör som avses i 2 kap. 3 §  första stycket lagen (2022:1681) om plattformsoperatörers  inhämtande av vissa uppgifter på skatteområdet och som inleder  sin verksamhet som plattformsoperatör utan att ha registrerat  sig inom Europeiska unionen.<p><a name="P7S2"></a></p><a class="paragraf" name="P8"><b>8 §</b></a>   Om en rapporteringsskyldig plattformsoperatör inte fullgör  rapporteringsskyldigheten enligt 22 c kap.  skatteförfarandelagen (2011:1244) efter två påminnelser, ska  Skatteverket återkalla plattformsoperatörens registrering  enligt 5 §. <p><a name="P8S2"></a></p>

Registreringen ska återkallas senast 90 dagar och tidigast 30  dagar efter den andra påminnelsen.<p><a name="P8S3"></a></p>

Skatteverket ska också återkalla registreringen om enheten  anmält att den inte längre uppfyller villkoren enligt 4 kap. 
3 § andra stycket lagen om plattformsoperatörers inhämtande av  vissa uppgifter på skatteområdet.<p><a name="P8S4"></a></p><a class="paragraf" name="P9"><b>9 §</b></a>   När det gäller en rapporteringsskyldig plattformsoperatör  som har fått sin registrering återkallad enligt 8 §, får  Skatteverket på nytt registrera plattformsoperatören enligt 
5 § endast om operatören tillhandahåller Skatteverket lämpliga  försäkringar avseende sitt åtagande att följa  rapporteringskraven inom Europeiska unionen och uppfyller de  rapporteringskrav som inte tidigare uppfyllts.<p><a name="P9S2"></a></p><a class="paragraf" name="P10"><b>10 §</b></a>   Om en rapporteringsskyldig plattformsoperatör inte  fullgör registreringsskyldigheten enligt 4 kap. lagen 
(2022:1681) om plattformsoperatörers inhämtande av vissa  uppgifter på skatteområdet eller har fått sin registrering  återkallad ska Skatteverket vidta möjliga åtgärder för att  plattformsoperatörer som är rapporteringsskyldiga i Sverige  ska fullgöra sina skyldigheter. <p><a name="P10S2"></a></p>

Skatteverket ska i möjligaste mån samordna sina åtgärder med  övriga medlemsstater. Skatteverket ska, tillsammans med de  behöriga myndigheterna i övriga medlemsstater, i möjligaste  mån även samordna åtgärder för att, som en sista utväg, hindra  en rapporteringsskyldig plattformsoperatör som avses i 2 kap. 
3 § lagen om plattformsoperatörers inhämtande av vissa  uppgifter på skatteområdet från att bedriva verksamhet inom  Europeiska unionen.<p><a name="P10S3"></a></p><h4 name="Undantag från rapporteringsskyldighet"><a name="Undantag från rapporteringsskyldighet">Undantag från rapporteringsskyldighet</a></h4><p><a name="P10S4"></a></p><a class="paragraf" name="P11"><b>11 §</b></a>   När Skatteverket tar emot en ansökan om undantag från  rapporteringsskyldighet som avses i 5 kap. 1 § lagen 
(2022:1681) om plattformsoperatörers inhämtande av vissa  uppgifter på skatteområdet, ska Skatteverket besluta om  plattformsoperatören ska anses vara undantagen från  rapporteringsskyldighet med avseende på den aktuella  rapporteringspliktiga perioden. Detta ska ske senast inom tre  månader efter att en ansökan med fullständiga uppgifter och  dokumentation kommit in.<p><a name="P11S2"></a></p>

Skatteverket ska återkalla beslutet om undantag från  rapporteringsskyldigheten om plattformsoperatören inte längre  uppfyller villkoren enligt 2 kap. 6 § lagen om  plattformsoperatörers inhämtande av vissa uppgifter på  skatteområdet.<p><a name="P11S3"></a></p><a class="paragraf" name="P12"><b>12 §</b></a>   Om en plattformsoperatör är en undantagen  plattformsoperatör ska Skatteverket underrätta Europeiska  kommissionen och de behöriga myndigheterna i alla andra  medlemsstater om detta och om alla eventuella efterföljande  ändringar.<p><a name="P12S2"></a></p><h4 name="Överföring av uppgifter"><a name="Överföring av uppgifter">Överföring av uppgifter</a></h4><p><a name="P12S3"></a></p><a class="paragraf" name="P13"><b>13 §</b></a>   Skatteverket ska till en rapporteringspliktig  jurisdiktions behöriga myndighet genom automatiskt utbyte  överföra upplysningar som Skatteverket har fått i form av  kontrolluppgift enligt 22 c kap. skatteförfarandelagen 
(2011:1244) för rapporteringspliktiga säljare som enligt  kontrolluppgiften har hemvist eller har hyrt ut fast egendom i  en rapporteringspliktig jurisdiktion. Upplysningar ska  överföras om de uppgifter som ska lämnas enligt 22 c kap. 
8-13 §§ och 24 kap. 4 § första stycket 1 samma lag.<p><a name="P13S2"></a></p>

Skatteverket ska inte lämna de upplysningar som avses i första  stycket om uppgifterna är så bristfälliga att de uppenbart  inte kan läggas till grund för de syften som uppgifterna  enligt 22 c kap. skatteförfarandelagen lämnas för.<p><a name="P13S3"></a></p>

Om en plattformsoperatör som annars skulle ha lämnat uppgifter  enligt 22 c kap. skatteförfarandelagen har överlämnat ansvaret  för rapporteringen till en annan plattformsoperatör i en annan  rapporteringspliktig jurisdiktion, ska Skatteverket genom  automatiskt utbyte av upplysningar även överföra uppgifter om  den andra plattformsoperatörens namn, registrerade  företagsadress och skatteregistreringsnummer till den behöriga  myndigheten i den rapporteringspliktiga jurisdiktion där  rapporteringen ska ske. Om en plattformsoperatör som lämnar  uppgifter enligt 22 c kap. skatteförfarandelagen åtar sig  ansvaret för rapportering för en annan plattformsoperatör som  annars skulle ha rapporterat uppgifter i en annan  rapporteringspliktig jurisdiktion, ska Skatteverket även  utbyta upplysningar om detta med den behöriga myndigheten i  den rapporteringspliktiga jurisdiktion där den andra  plattformsoperatören annars skulle ha rapporterat. Uppgifter  om den andra plattformsoperatörens namn, registrerade  företagsadress och skatteregistreringsnummer ska då överföras.  Skatteverket ska utbyta uppgifter enligt detta stycke endast i  den utsträckning Skatteverket har tillgång till uppgifterna.<p><a name="P13S4"></a></p>

Upplysningarna ska överföras minst en gång om året och senast  inom två månader efter utgången av den rapporteringspliktiga  period som upplysningarna avser.<p><a name="P13S5"></a></p><a class="paragraf" name="P13a"><b>13 a §</b></a>   Om den rapporteringsskyldiga plattformsoperatören har  använt sig av en direkt bekräftelse av den  rapporteringspliktiga säljaren genom en identifieringstjänst  som tillgängliggörs av en medlemsstat, av en kvalificerad  jurisdiktion utanför Europeiska unionen eller av Europeiska  unionen för att fastställa den rapporteringspliktiga säljarens  identitet och skatterättsliga hemvist, ska de upplysningar som  lämnas till den medlemsstat som utfärdar identifierare för  identifieringstjänsten, i stället för de uppgifter som avses i 
24 kap. 4 § 1 skatteförfarandelagen, innefatta den  rapporteringspliktiga säljarens namn och identifierare för  identifieringstjänsten samt uppgift om vilken stat eller  jurisdiktion som utfärdat identifieraren. <i>Lag (2025:1389)</i>.<p><a name="P13aS2"></a></p><h4 name="Samarbete för att se till att avtal följs och tillämpas"><a name="Samarbete för att se till att avtal följs och tillämpas">Samarbete för att se till att avtal följs och tillämpas</a></h4><p><a name="P13aS3"></a></p><a class="paragraf" name="P14"><b>14 §</b></a>   Om Skatteverket har skäl att tro att felaktig eller  ofullständig information har lämnats av en  rapporteringsskyldig plattformsoperatör i en annan stat eller  jurisdiktion eller att en sådan plattformsoperatör inte har  fullgjort sina skyldigheter att lämna uppgifter, ska  Skatteverket lämna underrättelse om detta till den andra  statens eller jurisdiktionens behöriga myndighet med vilken  automatiskt utbyte av upplysningar sker i enlighet med ett  gällande avtal mellan behöriga myndigheter om automatiskt  utbyte av upplysningar om inkomster som erhållits genom  digitala plattformar.<p><a name="P14S2"></a></p><a class="paragraf" name="P15"><b>15 §</b></a>   Om en annan stats eller jurisdiktions behöriga myndighet  med vilken automatiskt utbyte av upplysningar sker i enlighet  med ett gällande avtal mellan behöriga myndigheter om  automatiskt utbyte av upplysningar om inkomster som erhållits  genom digitala plattformar underrättar Skatteverket om att  myndigheten har skäl att tro att felaktig eller ofullständig  information har lämnats av en svensk rapporteringsskyldig  plattformsoperatör eller att en sådan plattformsoperatör inte  har fullgjort sina skyldigheter att lämna uppgifter, ska  Skatteverket vidta de åtgärder som är möjliga enligt svensk  lagstiftning för att inhämta korrekt och fullständig  information eller för att avhjälpa bristerna.<p><a name="P15S2"></a></p><h4 name="Användning av upplysningar som Skatteverket tar emot"><a name="Användning av upplysningar som Skatteverket tar emot">Användning av upplysningar som Skatteverket tar emot</a></h4><p><a name="P15S3"></a></p><a class="paragraf" name="P16"><b>16 §</b></a>   Upplysningar som Skatteverket tar emot från en behörig  myndighet i en annan stat eller jurisdiktion inom ramen för  det automatiska informationsutbyte som avses i ett gällande  avtal mellan behöriga myndigheter om automatiskt utbyte av  upplysningar om inkomster som erhållits genom digitala  plattformar, får användas endast på det sätt som föreskrivs i  artikel 22.2-22.4 i bilaga 1 till lagen (1990:313) om  Europaråds- och OECD-konventionen om ömsesidig handräckning i  skatteärenden. <p><a name="P16S2"></a></p>

För användning och vidarebefordran av upplysningar som  Skatteverket tar emot från en behörig myndighet i en annan  stat eller jurisdiktion inom ramen för det automatiska  informationsutbyte som avses i rådets direktiv 2011/16/EU av  den 15 februari 2011 om administrativt samarbete i fråga om  beskattning, i lydelsen enligt rådets direktiv (EU) 2021/514,  gäller 20-22 och 23 §§ lagen (2012:843) om administrativt  samarbete inom Europeiska unionen i fråga om beskattning.<p><a name="P16S3"></a></p><h4 name="Underrättelser och åtgärder vid uppgiftsincidenter och andra  överträdelser av sekretessen eller brister i skyddet för  uppgifter "><a name="Underrättelser och åtgärder vid uppgiftsincidenter och andra  överträdelser av sekretessen eller brister i skyddet för  uppgifter ">Underrättelser och åtgärder vid uppgiftsincidenter och andra  överträdelser av sekretessen eller brister i skyddet för  uppgifter </a></h4><p><a name="P16S4"></a></p><a class="paragraf" name="P17"><b>17 §</b></a>   Skatteverket ska omedelbart underrätta sekretariatet vid  det koordineringsorgan som avses i artikel 24.3 i bilaga 1  till lagen (1990:313) om Europaråds- och OECD-konventionen om  ömsesidig handräckning i skatteärenden vid överträdelser av  sekretessen enligt ett gällande avtal mellan behöriga  myndigheter om automatiskt utbyte av upplysningar om inkomster  som erhållits genom digitala plattformar eller vid  uppgiftsincidenter eller andra brister i skyddet för uppgifter  som har tagits emot. Skatteverket ska då även underrätta  koordineringsorganets sekretariat om eventuella påföljder och  avhjälpande åtgärder som detta har resulterat i.<p><a name="P17S2"></a></p>

Om en överträdelse av sekretessen eller en uppgiftsincident  eller annan brist i skyddet för uppgifterna har inträffat i  Sverige tillämpas även 22 a och 22 b §§ lagen (2012:843) om  administrativt samarbete inom Europeiska unionen i fråga om  beskattning.<p><a name="P17S3"></a></p><a class="paragraf" name="P18"><b>18 §</b></a>   Skatteverket får tillfälligt och omedelbart avbryta  utbytet av upplysningar med en stat eller jurisdiktion som  inte är en medlemsstat i Europeiska unionen om den staten  eller jurisdiktionen, till följd av en uppgiftsincident eller  andra överträdelser av sekretessen och brister i skyddet för  uppgifter,<br />
   1. inte anses vara en lämplig partner för automatiskt utbyte  av upplysningar om inkomster som erhållits genom digitala  plattformar,<br />
   2. tillfälligtvis har fått sitt tillträde till OECD:s  dataöverföringssystem upphävt, eller<br />
   3. har skickat en underrättelse som är gällande till  sekretariatet vid det koordineringsorgan som anges i 17 § om  att den inte ska ta emot uppgifter från andra stater och  jurisdiktioner.<p><a name="P18S2"></a></p>

Skatteverket ska återuppta utbytet av upplysningar när  förutsättningarna enligt första stycket 1-3 inte längre är  uppfyllda. <p><a name="P18S3"></a></p>

Om Skatteverket avbryter utbytet av upplysningar enligt första  stycket 1, ska Skatteverket underrätta den aktuella staten  eller jurisdiktionen om detta.<p><a name="P18S4"></a></p>

Om en uppgiftsincident har inträffat i en eller flera  medlemsstater i Europeiska unionen tillämpas 22 b § lagen 
(2012:843) om administrativt samarbete inom Europeiska unionen  i fråga om beskattning.<p><a name="P18S5"></a></p><h4 name="Föreläggande"><a name="Föreläggande">Föreläggande</a></h4><p><a name="P18S6"></a></p><a class="paragraf" name="P19"><b>19 §</b></a>   Skatteverket får förelägga den som inte fullgör sina  skyldigheter enligt 3-5 kap. lagen (2022:1681) om  plattformsoperatörers inhämtande av vissa uppgifter på  skatteområdet att fullgöra dem eller att lämna uppgifter som  Skatteverket behöver för att kunna avgöra om någon sådan  skyldighet finns.<p><a name="P19S2"></a></p>

För vitesföreläggande gäller bestämmelserna i 44 kap.  skatteförfarandelagen (2011:1244).<p><a name="P19S3"></a></p><h4 name="Överklagande"><a name="Överklagande">Överklagande</a></h4><p><a name="P19S4"></a></p><a class="paragraf" name="P20"><b>20 §</b></a>   Skatteverkets beslut enligt 5, 8 och 11 §§ samt 19 §  andra stycket får överklagas till allmän förvaltningsdomstol.  Överklagandet ska ha kommit in till Skatteverket inom två  månader från den dag då den som beslutet gäller fick del av  det. Andra beslut enligt denna lag får inte överklagas.<p><a name="P20S2"></a></p>

Prövningstillstånd krävs vid överklagande av beslut enligt 5, 
8 och 11 §§ till kammarrätten.<p><a name="P20S3"></a></p><br /><h3 name="overgang"><a name="overgang">Övergångsbestämmelser</a></h3>
2022:1682<br />
   1. Denna lag träder i kraft den 1 januari 2023.<br />
   2. Bestämmelserna i 13 § tillämpas första gången för uppgifter  som avser kalenderåret 2023.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>