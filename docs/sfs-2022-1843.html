<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2022:1843) om en tillfällig skatt på extraordinära vinster för vissa företag under 2023 - SFS sfs-2022-1843</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2022:1843) om en tillfällig skatt på extraordinära vinster för vissa företag under 2023</h1>
            <div class="meta-info">
                <span><strong>SFS:</strong> 2022:1843</span> •
                <span><strong>Utfärdad:</strong> 2022-12-22</span>
            </div>
        </header>

        <main class="law-content">
            <h2>Lag (2022:1843) om en tillfällig skatt på extraordinära vinster för vissa företag under 2023</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:1843<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2022-12-22 <br />  


<b>Tidsbestämd</b>: 
2024-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=2022:1843">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:1843">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser om en tillfällig skatt  på extraordinära vinster för vissa företag under 2023.<p><a name="P1S2"></a></p><a class="paragraf" name="P2"><b>2 §</b></a>   Den tillfälliga skatten på extraordinära vinster ska  betalas till staten och ska behandlas som en statlig  inkomstskatt för juridiska personer.<p><a name="P2S2"></a></p>

Skatten ska anses utgöra statlig inkomstskatt vid avräkning  enligt lagen (1986:468) om avräkning av utländsk skatt.<p><a name="P2S3"></a></p><h4 name="Ord och uttryck i lagen"><a name="Ord och uttryck i lagen">Ord och uttryck i lagen</a></h4><p><a name="P2S4"></a></p><a class="paragraf" name="P3"><b>3 §</b></a>   Ord och uttryck som används i denna lag har samma  betydelse och tillämpningsområde som i inkomstskattelagen 
(1999:1229), om inget annat anges.<p><a name="P3S2"></a></p><a class="paragraf" name="P4"><b>4 §</b></a>   Med verksamhet inom sektorn för fossila bränslen avses  näringsverksamhet där minst 75 procent av nettoomsättningen  kommer från ett eller flera av följande verksamhetsområden:<br />
   - utvinning av råpetroleum, naturgas eller kol,<br />
   - petroleumraffinering, <br />
   - tillverkning av stenkolsprodukter.<p><a name="P4S2"></a></p><h4 name="Skattskyldighet"><a name="Skattskyldighet">Skattskyldighet</a></h4><p><a name="P4S3"></a></p><a class="paragraf" name="P5"><b>5 §</b></a>   Skattskyldig är en svensk juridisk person som bedriver  verksamhet inom sektorn för fossila bränslen. Skattskyldig är  också en utländsk juridisk person som bedriver sådan  verksamhet från ett fast driftställe i Sverige.<p><a name="P5S2"></a></p><h4 name="Beskattningsunderlag"><a name="Beskattningsunderlag">Beskattningsunderlag</a></h4><p><a name="P5S3"></a></p><a class="paragraf" name="P6"><b>6 §</b></a>   Den tillfälliga skatten tas ut på ett beskattningsunderlag  som utgörs av den del av den beskattningsbara inkomsten som  överstiger 120 procent av ett jämförelsetal beräknat enligt 
7 §. Med beskattningsbar inkomst avses underlaget för statlig  inkomstskatt enligt 65 kap. 10 § inkomstskattelagen 
(1999:1229).<p><a name="P6S2"></a></p><a class="paragraf" name="P7"><b>7 §</b></a>   Jämförelsetalet uppgår till ett belopp som motsvarar den  skattskyldiges genomsnittliga beskattningsbara inkomst under  en period om fyra på varandra följande beskattningsår med  start det beskattningsår som påbörjas närmast efter den 
31 december 2017. Perioden ska dock bara omfatta  beskattningsår som påbörjas före den 1 januari 2022. Om den  skattskyldige inte har bedrivit näringsverksamhet under fyra  på varandra följande beskattningsår under den angivna  perioden, ska jämförelsetalet beräknas baserat på de  beskattningsår som omfattas av nämnda period. <p><a name="P7S2"></a></p>

Om den genomsnittliga beskattningsbara inkomsten är negativ  ska jämförelsetalet anses uppgå till noll kronor.<p><a name="P7S3"></a></p><h4 name="Skattens storlek"><a name="Skattens storlek">Skattens storlek</a></h4><p><a name="P7S4"></a></p><a class="paragraf" name="P8"><b>8 §</b></a>   Den tillfälliga skatten på extraordinära vinster är 
33 procent av beskattningsunderlaget.<p><a name="P8S2"></a></p><h4 name="Förfarandet"><a name="Förfarandet">Förfarandet</a></h4><p><a name="P8S3"></a></p><a class="paragraf" name="P9"><b>9 §</b></a>   Den som kan antas vara skattskyldig enligt denna lag är på  begäran av Skatteverket skyldig att lämna de uppgifter som  behövs för att verket ska kunna bedöma skattskyldigheten.<p><a name="P9S2"></a></p>

Skatteverket får förelägga den som kan antas vara skattskyldig  enligt lagen att lämna uppgifterna.<p><a name="P9S3"></a></p>

Ett föreläggande enligt andra stycket får förenas med vite om  det finns anledning att anta att föreläggandet annars inte  följs. Då gäller bestämmelserna om vitesföreläggande i 44 kap. 
3 och 4 §§ skatteförfarandelagen (2011:1244).<p><a name="P9S4"></a></p><a class="paragraf" name="P10"><b>10 §</b></a>   Skatteverket får förelägga den som är eller kan antas  vara bokföringsskyldig enligt bokföringslagen (1999:1078)  eller som är en annan juridisk person än ett dödsbo, att lämna  uppgift om en rättshandling med den som kan antas vara  skattskyldig enligt denna lag. Föreläggandet ska avse  förhållanden som är av betydelse för kontroll av den som kan  antas vara skattskyldig enligt denna lag.<p><a name="P10S2"></a></p>

Ett föreläggande enligt första stycket får förenas med vite om  det finns anledning att anta att föreläggandet annars inte  följs. Då gäller bestämmelserna om vitesföreläggande i 44 kap. 
3 och 4 §§ skatteförfarandelagen (2011:1244).<p><a name="P10S3"></a></p><a class="paragraf" name="P11"><b>11 §</b></a>   Skatteverket får besluta om revision för att kontrollera  den som kan antas vara skattskyldig enligt denna lag.  Skatteverket får även besluta om revision för att inhämta  uppgifter av betydelse för kontroll av någon annan än den som  revideras. I fråga om revision gäller bestämmelserna i 41 kap. 
4-14 §§ och 44 kap. 1, 3 och 4 §§ skatteförfarandelagen 
(2011:1244).<p><a name="P11S2"></a></p><a class="paragraf" name="P12"><b>12 §</b></a>   Skatteverket ska besluta om skatt enligt denna lag på  grundval av de uppgifter som<br />
   - har lämnats enligt 9 §, <br />
   - har lämnats i en inkomstdeklaration enligt 31 kap.  skatteförfarandelagen (2011:1244) för det beskattningsår som  lagen tillämpas, och<br />
   - i övrigt har kommit fram vid utredning.<p><a name="P12S2"></a></p>

Skatteverket ska räkna fram jämförelsetalet enligt 7 § på  grundval av de uppgifter som framgår av beslut om slutlig  skatt för respektive beskattningsår. Med slutlig skatt avses  även skatt som har bestämts genom ett omprövningsbeslut eller  efter ett beslut av domstol.<p><a name="P12S3"></a></p>

Underrättelse om beslut om skatt enligt denna lag ska skickas  till den skattskyldige senast den 15 i femtonde månaden efter  beskattningsårets utgång.<p><a name="P12S4"></a></p><a class="paragraf" name="P13"><b>13 §</b></a>   Skatt beräknad enligt denna lag ska betalas senast den  förfallodag som infaller närmast efter det att 90 dagar har  gått från den dag då beslut om skatt fattades.<p><a name="P13S2"></a></p>

De förfallodagar som avses i första stycket framgår av 62 kap. 
9 § skatteförfarandelagen (2011:1244).<p><a name="P13S3"></a></p><a class="paragraf" name="P14"><b>14 §</b></a>   I fråga om handläggning i övrigt enligt denna lag gäller  i tillämpliga delar det som sägs i skatteförfarandelagen 
(2011:1244) om<br />
   - proportionalitetsprincipen i 2 kap. 5 §,<br />
   - Skatteverkets skyldighet att utreda och kommunicera i 
40 kap.,<br />
   - ersättning för kostnader för ombud, biträde eller utredning  i 43 kap., <br />
   - bevissäkring i 45 kap. och 69 kap. 2-12 §§,<br />
   - betalningssäkring i 46 kap. och 69 kap. 13-18 §§,<br />
   - uppgifter och handlingar som ska undantas från kontroll i 
47 kap., <br />
   - skattetillägg i 49 kap.,<br />
   - befrielse från särskilda avgifter i 51 kap.,<br />
   - beslut om särskilda avgifter i 52 kap., <br />
   - företrädaransvar i 59 kap. 12-21 §§,<br />
   - betalning och återbetalning av skatter i 61-65 kap., <br />
   - omprövning, överklagande och ändring i beslut på grund av  skatteavtal i 66 och 67 kap., <br />
   - besluts verkställbarhet i 68 kap., <br />
   - indrivning i 70 kap., och <br />
   - verkställighet i 71 kap.<p><a name="P14S2"></a></p><br /><h3 name="overgang"><a name="overgang">Övergångsbestämmelser</a></h3>
2022:1843<br />
   1. Denna lag träder i kraft den 1 januari 2023.<br />
   2. Lagen tillämpas för det beskattningsår som påbörjas närmast  efter den 31 december 2022.<br />
   3. Lagen upphör att gälla vid utgången av 2023.<br />
   4. Den upphävda lagen gäller dock fortfarande för det  beskattningsår som anges i 2.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>