<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2022:259) om statsbidrag till kommuner för att främja romsk inkludering - SFS sfs-2022-259</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2022:259) om statsbidrag till kommuner för att främja romsk inkludering</h1>
            <div class="meta-info">
                <span><strong>SFS:</strong> 2022:259</span> •
                <span><strong>Utfärdad:</strong> 2022-04-07</span>
            </div>
        </header>

        <main class="law-content">
            <h2>Förordning (2022:259) om statsbidrag till kommuner för att främja romsk inkludering</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:259<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
2022-04-07 <br />  


<b>Ändrad</b>:   
t.o.m. SFS 2025:1451<br />  

<b>Tidsbestämd</b>: 
2027-01-01<br />


<b>Ändringsregister</b>:   
<a href="http://rkrattsbaser.gov.se/sfsr?bet=2022:259">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:259">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser om statsbidrag till  kommuner för att genomföra insatser för att främja romsk  inkludering.<p><a name="P1S2"></a></p>

Bidrag lämnas i den mån det finns tillgång på medel.<p><a name="P1S3"></a></p>

Förordningen är meddelad med stöd av 8 kap. 7 §  regeringsformen.<p><a name="P1S4"></a></p><h4 name="Ändamålet med bidraget"><a name="Ändamålet med bidraget">Ändamålet med bidraget</a></h4><p><a name="P1S5"></a></p><a class="paragraf" name="P2"><b>2 §</b></a>   Ändamålet med bidraget är att förbättra romers inkludering  i samhället. Bidraget syftar även till att ge kommunerna  bättre förutsättningar att arbeta med att främja romsk  inkludering, för att göra det möjligt för romer att delta på  lika villkor som andra i samhället.<p><a name="P2S2"></a></p><h4 name="Förutsättningar för bidrag"><a name="Förutsättningar för bidrag">Förutsättningar för bidrag</a></h4><p><a name="P2S3"></a></p><a class="paragraf" name="P3"><b>3 §</b></a>   Bidrag får lämnas till kommuner för insatser som bidrar  till att främja romsk inkludering i samhället inom områdena  utbildning, arbete, bostad, hälsa, jämställdhet, social omsorg  och trygghet, kultur och språk samt civilsamhällets  organisering. Förordning (2024:1001).<p><a name="P3S2"></a></p><a class="paragraf" name="P4"><b>4 §</b></a>   Bidrag får inte lämnas för utförande av sådana uppgifter  som kommuner enligt lag eller förordning är skyldiga att  genomföra.<p><a name="P4S2"></a></p>

Bidrag får inte heller lämnas för kostnader som något statligt  bidrag redan har lämnats för. Förordning (2025:1451).<p><a name="P4S3"></a></p><h4 name="Ärendenas handläggning"><a name="Ärendenas handläggning">Ärendenas handläggning</a></h4><p><a name="P4S4"></a></p><a class="paragraf" name="P5"><b>5 §</b></a>   Myndigheten för ungdoms- och civilsamhällesfrågor prövar  frågor om bidrag enligt denna förordning.<br />
Förordning (2025:1451).<p><a name="P5S2"></a></p><a class="paragraf" name="P6"><b>6 §</b></a>   En ansökan om bidrag ska vara skriftlig och ges in till  Myndigheten för ungdoms- och civilsamhällesfrågor senast vid  den tidpunkt som myndigheten bestämmer.<p><a name="P6S2"></a></p>

Kommunen ska lämna de handlingar och uppgifter som Myndigheten  för ungdoms- och civilsamhällesfrågor behöver för att kunna  pröva ansökan. Förordning (2025:1451).<p><a name="P6S3"></a></p><h4 name="Fördelningen av bidrag"><a name="Fördelningen av bidrag">Fördelningen av bidrag</a></h4><p><a name="P6S4"></a></p><a class="paragraf" name="P7"><b>7 §</b></a>   Vid fördelningen av bidrag ska insatser inom områdena  utbildning, arbete och jämställdhet prioriteras.<br />
Förordning (2024:1001).<p><a name="P7S2"></a></p>

7 a Vid fördelningen av bidrag ska Myndigheten för ungdoms-  och civilsamhällesfrågor ta hänsyn till vilka insatser som  bedöms ha bäst förutsättningar att uppfylla det ändamål som  anges i 2 §.<p><a name="P7S3"></a></p>

Vid fördelningen av bidrag ska Myndigheten för ungdoms- och  civilsamhällesfrågor även ta hänsyn till<br />
   1. insatsens förutsättningar att ge upphov till långsiktiga  effekter,<br />
   2. att bidraget tilldelas kommuner i olika delar av landet  samt kommuner av olika storlek,<br />
   3. insatsens förankring bland romer, och<br />
   4. insatser som involverar romska kvinnor och barn.<br />
Förordning (2025:1451).<p><a name="P7S4"></a></p><h4 name="Beslut "><a name="Beslut ">Beslut </a></h4><p><a name="P7S5"></a></p><a class="paragraf" name="P8"><b>8 §</b></a>   I ett beslut om bidrag ska det anges vilken insats som  bidraget beviljas för. I beslutet ska även sista dag för  redovisning enligt 9 § anges.<p><a name="P8S2"></a></p>

Ett beslut om bidrag får förenas med villkor. Villkoren ska  framgå av beslutet. Förordning (2025:1451).<p><a name="P8S3"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P8S4"></a></p><a class="paragraf" name="P8a"><b>8 a §</b></a>   Den som ansöker om eller har beviljats bidrag enligt  denna förordning ska snarast möjligt till Myndigheten för  ungdoms- och civilsamhällesfrågor anmäla sådana ändrade  förhållanden som kan påverka rätten till eller storleken på  bidraget. Förordning (2025:1451).<p><a name="P8aS2"></a></p><h4 name="Redovisning"><a name="Redovisning">Redovisning</a></h4><p><a name="P8aS3"></a></p><a class="paragraf" name="P9"><b>9 §</b></a>   En kommun som har tagit emot bidrag enligt denna  förordning ska vid den tidpunkt som anges i beslutet till  Myndigheten för ungdoms- och civilsamhällesfrågor lämna in en  ekonomisk redovisning av det mottagna bidraget samt en  redogörelse för vad bidraget har använts till. Kommunen ska  samtidigt redovisa vilket resultat som har uppnåtts i  förhållande till det ändamål som bidraget har beviljats för.<br />
Förordning (2025:1451).<p><a name="P9S2"></a></p><a class="paragraf" name="P10"><b>10 §</b></a>   En kommun är skyldig att på begäran lämna de ytterligare  uppgifter och handlingar som Myndigheten för ungdoms- och  civilsamhällesfrågor behöver för att granska redovisningen.<br />
Förordning (2025:1451).<p><a name="P10S2"></a></p><a class="paragraf" name="P11"><b>11 §</b></a>   Myndigheten för ungdoms- och civilsamhällesfrågor ska  senast den 31 mars varje år till regeringen lämna en  redogörelse för vad bidragen har använts till och, om möjligt,  en bedömning av bidragets resultat i förhållande till  ändamålet med bidraget. Förordning (2025:1451).<p><a name="P11S2"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P11S3"></a></p><a class="paragraf" name="P11a"><b>11 a §</b></a>   Myndigheten för ungdoms- och civilsamhällesfrågor ska  besluta om att ett beviljat bidrag helt eller delvis inte ska  betalas ut om mottagaren av bidraget inte längre uppfyller  villkoren för det eller om det finns grund för återbetalning  enligt 12 §. Ett sådant beslut gäller omedelbart.<br />
Förordning (2025:1451.<p><a name="P11aS2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P11aS3"></a></p><a class="paragraf" name="P12"><b>12 §</b></a>   En kommun som har tagit emot bidrag enligt denna  förordning är återbetalningsskyldig om <br />
   1. kommunen genom att lämna oriktiga uppgifter eller på annat  sätt har förorsakat att bidraget har lämnats felaktigt eller  med för högt belopp,<br />
   2. bidraget av något annat skäl än vad som sägs i 1 har  lämnats felaktigt eller med för högt belopp och mottagaren  borde ha insett detta,<br />
   3. bidraget inte har utnyttjats eller använts för det ändamål  som det har beviljats för,<br />
   4. kommunen inte har lämnat en sådan redovisning enligt 9 §  eller sådana uppgifter och handlingar som avses i 10 §, eller<br />
   5. villkor i beslutet inte har följts. Förordning (2025:1451).<p><a name="P12S2"></a></p><a class="paragraf" name="P13"><b>13 §</b></a>   Myndigheten för ungdoms- och civilsamhällesfrågor ska  besluta att helt eller delvis kräva tillbaka bidraget om  bidragsmottagaren är återbetalningsskyldig enligt 12 §.  Myndigheten får helt eller delvis avstå från att kräva  tillbaka bidraget, om det finns särskilda skäl för det.<br />
Förordning (2025:1451).<p><a name="P13S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P13S3"></a></p><a class="paragraf" name="P14"><b>14 §</b></a>   Myndigheten för ungdoms- och civilsamhällesfrågor får  meddela föreskrifter om verkställigheten av denna förordning.<br />
Förordning (2025:1451).<p><a name="P14S2"></a></p><h4 name="Överklagande"><a name="Överklagande">Överklagande</a></h4><p><a name="P14S3"></a></p><a class="paragraf" name="P15"><b>15 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut om hinder mot utbetalning enligt 11 a § och beslut om  återkrav enligt 13 § får dock inte överklagas.<br />
Förordning (2025:1451).<p><a name="P15S2"></a></p><br /><h3 name="overgang"><a name="overgang">Övergångsbestämmelser</a></h3>
2022:259<br />
   1. Denna förordning träder i kraft den 10 maj 2022.<br />
   2. Förordningen upphör att gälla vid utgången av 2023.<br />
   3. Den upphävda förordningen gäller dock fortfarande för  bidrag där ansökan inkommit till Länsstyrelsen i Stockholms  län före utgången av 2026. Förordning (2024:1001).<p><a name="P15S2"></a></p>

2024:1001<br />
   1. Denna förordning träder i kraft den 1 januari 2025.<br />
   2. Äldre föreskrifter gäller fortfarande för ansökningar som  inkommit före den 1 januari 2025.<p><a name="P15S3"></a></p>

2025:1451<br />
   1. Denna förordning träder i kraft den 1 januari 2026. <br />
   2. Myndigheten för ungdoms- och civilsamhällesfrågor ska efter  ikraftträdandet handlägga ärenden om statsbidrag enligt denna  förordning som har inletts hos Länsstyrelsen i Stockholms län.  Länsstyrelsen i Stockholms län ska överlämna handlingarna till  Myndigheten för ungdoms- och civilsamhällesfrågor.<br />
   3. Äldre bestämmelser gäller fortfarande för bidrag som  beviljats före ikraftträdandet. Kommunernas redovisningar av  dessa bidrag ska lämnas till Myndigheten för ungdoms- och  civilsamhällesfrågor.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>