<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2022:807) om statlig ersättning för arbete i etableringsjobb - SFS sfs-2022-807</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2022:807) om statlig ersättning för arbete i etableringsjobb</h1>
            <div class="meta-info">
                <span><strong>SFS:</strong> 2022:807</span> •
                <span><strong>Utfärdad:</strong> 2022-06-07</span>
            </div>
        </header>

        <main class="law-content">
            <h2>Förordning (2022:807) om statlig ersättning för arbete i etableringsjobb</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:807<br />

<b>Departement/myndighet</b>:   
Arbetsmarknadsdepartementet AA <br />  

<b>Utfärdad</b>:   
2022-06-07 <br />  


<b>Ändrad</b>:   
t.o.m. SFS 2023:601<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2022:807">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:807">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller bestämmelser om den  arbetsmarknadspolitiska insatsen statlig ersättning för arbete  i etableringsjobb. <p><a name="P1S2"></a></p>

Syftet med insatsen är att stimulera arbetsgivare att anställa  vissa nyanlända invandrare och vissa långtidsarbetslösa  personer samt att anställningen i normalfallet ska leda till  en tillsvidareanställning på heltid. <p><a name="P1S3"></a></p>

Förordningen är meddelad med stöd av 8 kap. 7 §  regeringsformen.<p><a name="P1S4"></a></p><a class="paragraf" name="P2"><b>2 §</b></a>   Den statliga ersättning som betalas enligt denna  förordning är en individersättning som betalas till  arbetstagaren. Ersättningen utgör samtidigt ett statligt stöd  till arbetstagarens arbetsgivare. <p><a name="P2S2"></a></p>

Om stöd till en arbetsgivare, i form av individersättning till  en arbetstagare, har betalats ut på felaktig grund eller med  ett för högt belopp kan arbetsgivaren i vissa fall vara  skyldig att betala det belopp till staten som felaktigt har  betalats ut till arbetstagaren.<p><a name="P2S3"></a></p>

Stödet får lämnas i enlighet med Europeiska kommissionens  beslut den 16 maj 2022 i ärende SA.100209 (2022/N).<p><a name="P2S4"></a></p><h4 name="Vad ett etableringsjobb är"><a name="Vad ett etableringsjobb är">Vad ett etableringsjobb är</a></h4><p><a name="P2S5"></a></p><a class="paragraf" name="P3"><b>3 §</b></a>   Med etableringsjobb avses arbeten som omfattas av ett  sådant centralt kollektivavtal om etableringsjobb som  uppfyller kraven i 4 §.<p><a name="P3S2"></a></p><a class="paragraf" name="P4"><b>4 §</b></a>   Ett centralt kollektivavtal om etableringsjobb får ligga  till grund för ett beslut om rätt till statlig ersättning  enligt denna förordning om avtalet<br />
   1. har getts in till Arbetsförmedlingen,<br />
   2. innehåller uppgifter om referenslöner, det vill säga de  lägsta löner som tillämpas enligt parternas ordinarie  kollektivavtal,<br />
   3. innehåller en uppgift om den lön som ska gälla för  etableringsjobb, och<br />
   4. innehåller kontaktuppgifter till de centrala  kollektivavtalsparter som har tecknat kollektivavtalet om  etableringsjobb. Förordning (2023:600).<p><a name="P4S2"></a></p><h4 name="Vem som kan få den statliga ersättningen "><a name="Vem som kan få den statliga ersättningen ">Vem som kan få den statliga ersättningen </a></h4><p><a name="P4S3"></a></p><a class="paragraf" name="P5"><b>5 §</b></a>   Ersättning kan beviljas den som vid beslutstillfället har  fyllt 20 år, är arbetslös och anmäld som arbetssökande hos  Arbetsförmedlingen och som<br />
   1. har varit arbetslös, eller deltagit i ett  arbetsmarknadspolitiskt program, på heltid under minst 24 av  de 27 månaderna närmast före dagen för ansökan,<br />
   2. är anvisad till det arbetsmarknadspolitiska programmet  etableringsinsatser för vissa nyanlända invandrare enligt  förordningen (2017:820) om etableringsinsatser för vissa  nyanlända invandrare, eller<br />
   3. inom de senaste 36 månaderna före dagen för ansökan har  beviljats <br />
      a) uppehållstillstånd enligt<br />
   - 5 kap. 1, 2, 3, 3 a, 4 eller 6 §  utlänningslagen (2005:716) eller motsvarande äldre  bestämmelser,<br />
   - 12 kap. 18 § utlänningslagen, eller<br />
   - 21 eller 22 kap. utlänningslagen, eller<br />
      b) uppehållskort i egenskap av familjemedlem till en EES-
medborgare efter ansökan enligt 3 a kap. 10 § utlänningslagen.<p><a name="P5S2"></a></p>

Ersättning får inte beviljas enligt första stycket 2-3 till en  arbetssökande som redan har fått ersättning enligt denna  förordning.<p><a name="P5S3"></a></p><a class="paragraf" name="P6"><b>6 §</b></a>   Vid tillämpning av bestämmelserna om tidsperioder i 5 §  första stycket ska det bortses från tid som den arbetssökande  har varit förhindrad att arbeta på grund av vård av eget barn  som inte har fyllt två år eller, om barnet är adopterat, i två  år efter barnets ankomst till familjen. <p><a name="P6S2"></a></p><a class="paragraf" name="P7"><b>7 §</b></a>   Om en sökande har beviljats ersättning och anställningen  på grund av förhållanden som beror på arbetsgivaren har pågått  kortare tid än 24 månader, får ersättning lämnas för  anställning hos en annan arbetsgivare under den återstående  tid som ersättning som längst får lämnas utan att den sökande  på nytt uppfyller de krav för ersättning som anges i 5 §. <p><a name="P7S2"></a></p><h4 name="Förutsättningar för att ersättning ska kunna beviljas"><a name="Förutsättningar för att ersättning ska kunna beviljas">Förutsättningar för att ersättning ska kunna beviljas</a></h4><p><a name="P7S3"></a></p><a class="paragraf" name="P8"><b>8 §</b></a>   Statlig ersättning för arbete i etableringsjobb får bara  beviljas för sådana arbeten som avses i 3 § som är  heltidsanställningar med en månadslön som betalas ut  elektroniskt.<p><a name="P8S2"></a></p>

Månadslönen ska utgöras av produkten av<br />
   - 7 374 kronor och<br />
   - kvoten mellan inkomstbasbeloppet enligt 58 kap. 26 och 27 §§  socialförsäkringsbalken för det år som statlig ersättning  beviljas för och inkomstbasbeloppet för kalenderåret 2023.<p><a name="P8S3"></a></p>

Den omräknade månadslönen ska avrundas till helt krontal.<br />
Förordning (2023:600).<p><a name="P8S4"></a></p><a class="paragraf" name="P8a"><b>8 a §</b></a>   Om arbetstagaren utnyttjar en rätt till ledighet enligt  lag eller kollektivavtal krävs för rätt till ersättning att  lönen minskas proportionellt mot minskningen av arbetstiden.<br />
Förordning (2023:600).<p><a name="P8aS2"></a></p><a class="paragraf" name="P9"><b>9 §</b></a>   Anställningen får inte ha påbörjats före beslutet om rätt  till ersättning. <p><a name="P9S2"></a></p><a class="paragraf" name="P10"><b>10 §</b></a>   Statlig ersättning för arbete i etableringsjobb får bara  beviljas för arbete hos en arbetsgivare som är registrerad som  arbetsgivare hos Skatteverket.<p><a name="P10S2"></a></p><h4 name="När ersättning inte får beviljas"><a name="När ersättning inte får beviljas">När ersättning inte får beviljas</a></h4><p><a name="P10S3"></a></p><a class="paragraf" name="P11"><b>11 §</b></a>   Statlig ersättning för arbete i etableringsjobb får inte  beviljas om <br />
   1. de parter som slutit det aktuella kollektivavtalet om  etableringsjobb har meddelat Arbetsförmedlingen att de är  eniga om att den aktuella anställningen inte är förenlig med  det kollektivavtalet, eller<br />
   2. de parter som slutit det aktuella kollektivavtalet inte har  yttrat sig och det finns särskild anledning att anta att  insatsen inte kommer att leda till en tillsvidareanställning. <p><a name="P11S2"></a></p><a class="paragraf" name="P12"><b>12 §</b></a>   Ersättning får inte beviljas för arbete hos en  arbetsgivare som<br />
   1. senare än 12 månader före den aktuella anställningen har  sagt upp en eller flera anställda på grund av arbetsbrist inom  det avtalsområde och på den driftsenhet där den anställde är  tänkt att placeras,<br />
   2. har näringsförbud, skatte- eller avgiftsskulder som har  lämnats till Kronofogdemyndigheten för indrivning eller en  betalningsanmärkning som inte är obetydlig, eller<br />
   3. utgör eller är en del av ett företag som är föremål för  betalningskrav på grund av ett beslut av Europeiska  kommissionen som förklarar ett stöd olagligt och oförenligt  med den inre marknaden. <p><a name="P12S2"></a></p>

Vid tillämpningen av första stycket 3 har ordet företag samma  betydelse som i artikel 107.1 i fördraget om Europeiska  unionens funktionssätt.<p><a name="P12S3"></a></p><h4 name="Den statliga ersättningens storlek och ersättningsperiodens  längd"><a name="Den statliga ersättningens storlek och ersättningsperiodens  längd">Den statliga ersättningens storlek och ersättningsperiodens  längd</a></h4><p><a name="P12S4"></a></p><a class="paragraf" name="P13"><b>13 §</b></a>   Ersättningen bestäms utifrån anställningens  ersättningsnivå och utbetalad lön. <p><a name="P13S2"></a></p>

Med utbetalad lön avses i denna förordning kontant ersättning  som har betalats ut av arbetsgivaren och som ligger till grund  för beräkning av arbetsgivaravgifter.<p><a name="P13S3"></a></p><a class="paragraf" name="P14"><b>14 §</b></a>   Anställningens ersättningsnivå baseras på den referenslön  som framgår av det tillämpliga kollektivavtalet. Referenslönen  ska räknas om för varje kalenderår.<p><a name="P14S2"></a></p>

Den omräknade referenslönen ska utgöras av produkten av<br />
   - den tillämpliga referenslönen och<br />
   - kvoten mellan inkomstbasbeloppet enligt 58 kap. 26 och 27 §§  socialförsäkringsbalken för det år som ersättningsnivån ska  fastställas för och inkomstbasbeloppet för det år som  referenslönen avser enligt det tillämpliga kollektivavtalet.<p><a name="P14S3"></a></p>

Den omräknade referenslönen ska avrundas till helt krontal.<br />
Förordning (2023:600).<p><a name="P14S4"></a></p><a class="paragraf" name="P14a"><b>14 a §</b></a>   Anställningens ersättningsnivå är <br />
   - 8 778 kronor i det fall referenslönen ligger mellan 16 152  och 19 613 kronor, <br />
   - 12 239 kronor i det fall referenslönen ligger mellan 19 614  och 20 766 kronor, <br />
   - 13 393 kronor i det fall referenslönen ligger mellan 20 767  och 21 920 kronor, <br />
   - 14 404 kronor i det fall referenslönen ligger mellan 21 921  och 23 074 kronor, och <br />
   - 15 162 kronor i det fall referenslönen är 23 075 kronor  eller mer.<p><a name="P14aS2"></a></p>

Ersättningsnivå och intervall för referenslön ska räknas om  för varje kalenderår. Varje belopp i första stycket ska då  utgöras av produkten av<br />
   - beloppet och<br />
   - kvoten mellan inkomstbasbeloppet enligt 58 kap. 26 och 27 §§  socialförsäkringsbalken för det år som ersättningsnivån ska  fastställas för och inkomstbasbeloppet för kalenderåret 2023.<p><a name="P14aS3"></a></p>

De omräknade beloppen ska avrundas till hela krontal.<br />
Förordning (2023:600).<p><a name="P14aS4"></a></p><a class="paragraf" name="P15"><b>15 §</b></a>   För en månad där den lön som gäller enligt 8 § andra och  tredje styckena eller mer har betalats ut ska ersättningen  motsvara den ersättningsnivå som har fastställts för  anställningen. För en månad där mindre har betalats ut i lön  ska ersättningen motsvara ersättningsnivån minskad med samma  andel som den andel med vilken den utbetalade lönen  understiger den lön som gäller enligt 8 § andra och tredje  styckena. Förordning (2023:600).<p><a name="P15S2"></a></p><a class="paragraf" name="P16"><b>16 §</b></a>   Ersättningen lämnas som längst för totalt 24 månader.  Ersättningen får aldrig lämnas för tid efter utgången av det  år som arbetstagaren uppnår riktåldern för pension.<br />
Förordning (2023:601).<p><a name="P16S2"></a></p><h4 name="Hur man ansöker om den statliga ersättningen"><a name="Hur man ansöker om den statliga ersättningen">Hur man ansöker om den statliga ersättningen</a></h4><p><a name="P16S3"></a></p><a class="paragraf" name="P17"><b>17 §</b></a>   En ansökan om statlig ersättning för arbete i  etableringsjobb ska ges in till Arbetsförmedlingen.<p><a name="P17S2"></a></p>

Ansökan ska minst innehålla<br />
   1. arbetstagarens person- och kontaktuppgifter,<br />
   2. arbetsgivarens organisationsnummer,<br />
   3. ett åtagande från arbetstagaren att omgående anmäla  förändringar som kan påverka rätten till den statliga  ersättningen eller ersättningens storlek, och<br />
   4. ett intyg från arbetsgivaren som uppfyller villkoren i 
18 §.<p><a name="P17S3"></a></p><a class="paragraf" name="P18"><b>18 §</b></a>   Det arbetsgivarintyg som ska bifogas en ansökan om  statlig ersättning för arbete i etableringsjobb ska innehålla<br />
   1. namn och person- eller samordningsnummer på den person som  ska anställas,<br />
   2. arbetsgivarens organisationsnummer och kontaktuppgifter,<br />
   3. uppgifter om tillämpligt centralt kollektivavtal om  etableringsjobb och om tillämplig referenslön för den aktuella  anställningen samt kontakt-uppgifter till de centrala  kollektivavtalsparterna och i förekommande fall till den  lokala arbetstagarorganisationen,<br />
   4. uppgifter om anställningens tillträdesdag och lön,<br />
   5. en försäkran om att arbetsgivaren gör löneutbetalningar  elektroniskt,<br />
   6. en försäkran om att arbetsgivaren inte senare än 12 månader  före den aktuella anställningen har sagt upp en eller flera  anställda på grund av arbetsbrist inom det avtalsområde och på  den driftsenhet där den anställde ska placeras,<br />
   7. ett åtagande från arbetsgivaren att omgående till  Arbetsförmedlingen anmäla förändringar som kan påverka rätten  till den statliga ersättningen eller ersättningens storlek,  och<br />
   8. en bekräftelse av att arbetsgivaren är medveten om att  denne kan bli betalningsskyldig för felaktigt utbetalt stöd.<p><a name="P18S2"></a></p>

Uppgifter om faktiska förhållanden ska lämnas på heder och  samvete. Förordning (2023:600).<p><a name="P18S3"></a></p><h4 name="Prövning av rätten till den statliga ersättningen "><a name="Prövning av rätten till den statliga ersättningen ">Prövning av rätten till den statliga ersättningen </a></h4><p><a name="P18S4"></a></p><a class="paragraf" name="P19"><b>19 §</b></a>   Arbetsförmedlingen prövar frågor om rätt till ersättning  och fastställer den ersättningsnivå som ska ligga till grund  för ersättningen.<p><a name="P19S2"></a></p><a class="paragraf" name="P20"><b>20 §</b></a>   Arbetsförmedlingen ska pröva en ansökan om ersättning  skyndsamt. <p><a name="P20S2"></a></p>

Ett beslut om rätt till ersättning får dock inte fattas  tidigare än sju arbetsdagar från det att ansökan och  arbetsgivarintyget kom in till myndigheten. <p><a name="P20S3"></a></p><a class="paragraf" name="P21"><b>21 §</b></a>   I ett beslut om rätt till ersättning ska  Arbetsförmedlingen ange<br />
   1. arbetsgivarens organisationsnummer,<br />
   2. vilken ersättningsnivå som ska gälla, och<br />
   3. för vilken period som ersättningen ska betalas.<p><a name="P21S2"></a></p><a class="paragraf" name="P22"><b>22 §</b></a>   Vid ändrade förhållanden eller om Arbetsförmedlingen på  annan grund har anledning att anta att ersättning betalas ut  på felaktig grund eller med fel belopp ska Arbetsförmedlingen  göra en förnyad prövning av rätten till ersättning.<p><a name="P22S2"></a></p><a class="paragraf" name="P22a"><b>22 a §</b></a>   Om den tillämpliga referenslönen för den aktuella  anställningen ändras på något annat sätt än genom den årliga  omräkningen ska Arbetsförmedlingen ompröva ersättningsnivån.<br />
Förordning (2023:600).<p><a name="P22aS2"></a></p><a class="paragraf" name="P23"><b>23 §</b></a>   Arbetsförmedlingen ska underrätta arbetstagaren,  arbetsgivaren, de partsorganisationer som avses i 18 § första  stycket 3 och Försäkringskassan om ett beslut om att  Arbetsförmedlingen<br />
   1. har beslutat att bevilja rätt till ersättning, <br />
   2. har ändrat ett beslut om rätt till ersättning efter en  prövning enligt 22 §, <br />
   3. ändrar ersättningsnivån genom en årlig omräkning, eller<br />
   4. ändrar ersättningsnivån efter en prövning enligt 22 a §.<br />
Förordning (2023:600).<p><a name="P23S2"></a></p><h4 name="Fastställande av storleken på och utbetalning av den statliga  ersättningen"><a name="Fastställande av storleken på och utbetalning av den statliga  ersättningen">Fastställande av storleken på och utbetalning av den statliga  ersättningen</a></h4><p><a name="P23S3"></a></p><a class="paragraf" name="P24"><b>24 §</b></a>   Försäkringskassan hanterar utbetalning av ersättningen  och fastställer hur stort belopp som ska betalas ut vid varje  enskild utbetalning.<p><a name="P24S2"></a></p><a class="paragraf" name="P25"><b>25 §</b></a>   Ersättningen betalas ut månadsvis i efterskott. <p><a name="P25S2"></a></p><a class="paragraf" name="P26"><b>26 §</b></a>   Försäkringskassan ska före varje utbetalning kontrollera  mot inhämtade uppgifter från Skatteverkets beskattningsdatabas  hur mycket utbetalad lön som arbetsgivaren har redovisat för  den aktuella arbetstagaren den aktuella månaden. <p><a name="P26S2"></a></p>

Försäkringskassan ska därefter betala ut den statliga  ersättningen i enlighet med Arbetsförmedlingens beslut om rätt  till ersättning och det som anges i 15 §.<p><a name="P26S3"></a></p><h4 name="Återbetalning och återkrav "><a name="Återbetalning och återkrav ">Återbetalning och återkrav </a></h4><p><a name="P26S4"></a></p><h4 name="Återkrav mot arbetsgivaren"><a name="Återkrav mot arbetsgivaren">Återkrav mot arbetsgivaren</a></h4><p><a name="P26S5"></a></p><a class="paragraf" name="P27"><b>27 §</b></a>   Om en arbetsgivare har fått statligt stöd i form av  individersättning till en arbetstagare och ersättningen har  beviljats på felaktig grund eller på en för hög nivå, ska  arbetsgivaren till staten betala ett belopp som motsvarar det  som felaktigt har betalats ut.<p><a name="P27S2"></a></p>

Om stöd till en arbetsgivare, i form av individersättning till  en arbetstagare, har betalats ut för tid efter utgången av det  år som arbetstagaren uppnådde riktåldern för pension är dock  arbetsgivaren betalningsskyldig endast om arbetsgivaren insett  eller skäligen borde ha insett felet. Detsamma gäller om stöd  har betalats ut till en arbetstagare som inte uppfyller  förutsättningarna i 5-7 §§. Förordning (2023:601).<p><a name="P27S3"></a></p><a class="paragraf" name="P28"><b>28 §</b></a>   Om en arbetsgivare är betalningsskyldig enligt 27 § ska  Arbetsförmedlingen besluta att återkräva det belopp  arbetsgivaren är skyldig att betala.<p><a name="P28S2"></a></p><h4 name="Återkrav mot arbetstagaren"><a name="Återkrav mot arbetstagaren">Återkrav mot arbetstagaren</a></h4><p><a name="P28S3"></a></p><a class="paragraf" name="P29"><b>29 §</b></a>   Om ersättning till en arbetstagare har betalats ut på  felaktig grund eller med ett för högt belopp till följd av ett  beslut som har fattats av Arbetsförmedlingen är arbetstagaren  återbetalningsskyldig, om arbetstagaren har förorsakat den  felaktiga utbetalningen genom att lämna oriktiga uppgifter  eller inte anmäla ändrade förhållanden.<p><a name="P29S2"></a></p>

Detta gäller under förutsättning att arbetsgivaren inte är  betalningsskyldig enligt 27 §.<p><a name="P29S3"></a></p><a class="paragraf" name="P30"><b>30 §</b></a>   Om en arbetstagare är återbetalningsskyldig enligt 29 §  ska Arbetsförmedlingen besluta att återkräva det felaktigt  utbetalda beloppet. <p><a name="P30S2"></a></p>

Om det med hänsyn till arbetstagarens personliga eller  ekonomiska förhållanden eller andra omständigheter finns  särskilda skäl för det, får Arbetsförmedlingen helt eller  delvis avstå från krav på återbetalning.<p><a name="P30S3"></a></p><a class="paragraf" name="P31"><b>31 §</b></a>   Om ersättning till en arbetstagare har betalats ut på  felaktig grund eller med ett för högt belopp till följd av ett  beslut som har fattats av Försäkringskassan är arbetstagaren  återbetalningsskyldig, om arbetstagaren har förorsakat den  felaktiga utbetalningen genom att lämna oriktiga uppgifter  eller inte anmäla ändrade förhållanden.<p><a name="P31S2"></a></p>

Detsamma gäller om ersättning i annat fall har lämnats  felaktigt eller med för högt belopp och arbetstagaren har  insett eller skäligen borde ha insett felet.<p><a name="P31S3"></a></p><a class="paragraf" name="P32"><b>32 §</b></a>   Om en arbetstagare är återbetalningsskyldig enligt 31 §  ska Försäkringskassan besluta att återkräva det felaktigt  utbetalda beloppet.<p><a name="P32S2"></a></p>

Om det med hänsyn till arbetstagarens personliga eller  ekonomiska förhållanden eller andra omständigheter finns  särskilda skäl för det, får Försäkringskassan helt eller  delvis avstå från krav på återbetalning. <p><a name="P32S3"></a></p><a class="paragraf" name="P33"><b>33 §</b></a>   Vid återkrav enligt 32 § får Försäkringskassan, vid en  senare utbetalning av ersättning enligt denna förordning,  besluta att dra av ett skäligt belopp i avräkning på det som  har betalats ut för mycket.<p><a name="P33S2"></a></p><h4 name="Gemensamma bestämmelser"><a name="Gemensamma bestämmelser">Gemensamma bestämmelser</a></h4><p><a name="P33S3"></a></p><a class="paragraf" name="P34"><b>34 §</b></a>   Vid återkrav får den myndighet som har fattat beslutet om  återkrav bevilja anstånd med betalningen eller träffa avtal  med den återbetalningsskyldige om en avbetalningsplan.  Myndigheten ska i så fall ta ut ränta på det obetalda  beloppet. Ränta ska tas ut från den dag då anståndet  beviljades eller avtalet om avbetalningsplan träffades, dock  inte för tid innan det återkrävda beloppet skulle ha betalats.  Ränta ska tas ut efter en räntesats som vid varje tidpunkt  överstiger statens utlåningsränta med två procentenheter. <p><a name="P34S2"></a></p><a class="paragraf" name="P35"><b>35 §</b></a>   Om ett belopp som har återkrävts inte betalas i rätt tid,  ska dröjsmålsränta enligt räntelagen (1975:635) tas ut på  beloppet. Detsamma gäller när den återbetalningsskyldige har  beviljats anstånd med betalningen eller träffat ett avtal om  en avbetalningsplan och betalningen inte sker inom den tid som  följer av beslutet om anstånd eller av avtalet. <p><a name="P35S2"></a></p><a class="paragraf" name="P36"><b>36 §</b></a>   Det som anges i 33 och 34 §§ om avräkning och anstånd  gäller även ränta enligt 34 och 35 §§. <p><a name="P36S2"></a></p><h4 name="Omprövning och överklagande"><a name="Omprövning och överklagande">Omprövning och överklagande</a></h4><p><a name="P36S3"></a></p><a class="paragraf" name="P37"><b>37 §</b></a>   Arbetsförmedlingens beslut enligt denna förordning ska  omprövas hos myndighetens centrala enhet för omprövning om det  begärs av den som beslutet gäller. Vid omprövningen får  beslutet inte ändras till den enskildes nackdel. <p><a name="P37S2"></a></p>

En begäran om omprövning ska vara skriftlig och ges in till  Arbetsförmedlingen. Begäran ska ha kommit in till  Arbetsförmedlingen inom tre veckor från den dag då den som  begär omprövning fick del av beslutet. <p><a name="P37S3"></a></p>

Om ett beslut överklagas innan det har omprövats, ska  överklagandet anses som en begäran om omprövning. <p><a name="P37S4"></a></p><a class="paragraf" name="P38"><b>38 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol.<p><a name="P38S2"></a></p>

Av Arbetsförmedlingens beslut är det endast beslut enligt 37 §  om omprövning av beslut om rätt till ersättning enligt 3-14 a, 
16-18 och 20-22 a §§ som får överklagas. Förordning (2023:600).<p><a name="P38S3"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="P38S4"></a></p><a class="paragraf" name="P39"><b>39 §</b></a>   Arbetsförmedlingen får meddela föreskrifter om  verkställigheten av denna förordning i frågor som  Arbetsförmedlingen beslutar om. <p><a name="P39S2"></a></p><a class="paragraf" name="P40"><b>40 §</b></a>   Försäkringskassan får, efter att ha gett  Arbetsförmedlingen tillfälle att yttra sig, meddela  föreskrifter om verkställigheten av denna förordning i frågor  som Försäkringskassan beslutar om.<p><a name="P40S2"></a></p><br /><h3 name="overgang"><a name="overgang">Övergångsbestämmelser</a></h3>
2023:601<br />
   1. Denna förordning träder i kraft den 1 januari 2026.<br />
   2. Äldre föreskrifter gäller fortfarande för den som har fyllt 
66 år före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>