<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2022:811) med instruktion för Arbetsförmedlingen - SFS sfs-2022-811</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2022:811) med instruktion för Arbetsförmedlingen</h1>
            <div class="meta-info">
                <span><strong>SFS:</strong> 2022:811</span> •
                <span><strong>Utfärdad:</strong> 2022-06-07</span>
            </div>
        </header>

        <main class="law-content">
            <h2>Förordning (2022:811) med instruktion för Arbetsförmedlingen</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2022:811<br />

<b>Departement/myndighet</b>:   
Arbetsmarknadsdepartementet AA <br />  

<b>Utfärdad</b>:   
2022-06-07 <br />  


<b>Ändrad</b>:   
t.o.m. SFS 2024:1359<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2022:811">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2022:811">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Arbetsförmedlingen är förvaltningsmyndighet för  arbetsmarknadspolitiska frågor. Myndigheten ansvarar för den  arbetsmarknadspolitiska verksamheten, utom i de delar där  annat är särskilt föreskrivet. <p><a name="P1S2"></a></p><a class="paragraf" name="P2"><b>2 §</b></a>   Myndigheten ska verka för att förbättra arbetsmarknadens  funktionssätt genom att <br />
   1. inhämta och tillgängliggöra information om lediga arbeten,<br />
   2. effektivt sammanföra arbetssökande med de arbetsgivare som  söker arbetskraft,<br />
   3. verka för att förkorta arbetslöshetstider hos arbetssökande  och vakanstider hos arbetsgivare,<br />
   4. när så är motiverat ge stöd och insatser för att stärka en  arbetssökandes möjligheter att få ett arbete, och<br />
   5. med hjälp av anställningsfrämjande åtgärder stimulera  arbetsgivare att anställa arbetssökande som inte kan få arbete  utan stöd. <p><a name="P2S2"></a></p><a class="paragraf" name="P3"><b>3 §</b></a>   Myndigheten ska stödja kompetensförsörjningen på  arbetsmarknaden genom att<br />
   1. bygga upp kunskap om arbetsgivarnas nuvarande och  förväntade kompetensbehov,<br />
   2. sprida kunskap om arbetsgivarnas kompetensbehov, och<br />
   3. verka för att arbetssökande som har behov av det tar del av  utbildning som är relevant för arbetsmarknadens  kompetensförsörjning.<p><a name="P3S2"></a></p><a class="paragraf" name="P4"><b>4 §</b></a>   Myndigheten ska löpande ta fram och tillgängliggöra  kunskapsunderlag och statistik om arbetsmarknaden och den  arbetsmarknadspolitiska verksamheten. <p><a name="P4S2"></a></p>

Myndigheten ska vidare<br />
   1. analysera, följa upp och utvärdera den  arbetsmarknadspolitiska verksamheten,<br />
   2. göra bedömningar av arbetsmarknadsläget, och<br />
   3. bistå myndigheter och andra som bedriver uppföljning och  utvärdering inom myndighetens verksamhetsområde. <p><a name="P4S3"></a></p><a class="paragraf" name="P5"><b>5 §</b></a>   Myndigheten ska <br />
   1. delta i det myndighetsgemensamma arbetet mot den grova och  organiserade brottsligheten, och <br />
   2. delta i det myndighetsgemensamma arbetet mot  arbetslivskriminalitet.<br />
Förordning (2024:1321).<p><a name="P5S2"></a></p><a class="paragraf" name="P6"><b>6 §</b></a>   Myndigheten ska, inom ramen för sitt verksamhetsområde,  verka för att upprätthålla arbetslöshetsförsäkringens funktion  som omställningsförsäkring samt legitimiteten i de  arbetsmarknadspolitiska ersättningssystemen. Myndigheten ska i  detta syfte särskilt kontrollera att de arbetssökande som får  arbetslöshetsersättning eller andra arbetsmarknadspolitiska  ersättningar aktivt vidtar relevanta åtgärder för att ta sig  ur sin arbetslöshet.<p><a name="P6S2"></a></p><a class="paragraf" name="P7"><b>7 §</b></a>   Myndigheten ska verka för att förbättra  arbetsmarknadssituationen för personer som har en  funktionsnedsättning och upprätthålla egen kompetens och  verksamhet för att stödja personer med en funktionsnedsättning  som medför nedsatt arbetsförmåga att få eller behålla ett  arbete.<p><a name="P7S2"></a></p>

Myndigheten har inom arbetsmarknadspolitiken ett samlat  ansvar, sektorsansvar, för frågor som rör möjligheterna för  personer med funktionsnedsättning att få och behålla ett  arbete. Myndigheten ska inom ramen för detta ansvar vara  samordnande, stödjande och pådrivande i förhållande till  övriga berörda parter. <p><a name="P7S3"></a></p><a class="paragraf" name="P8"><b>8 §</b></a>   Myndigheten ska jämställdhetsintegrera och inom sitt  verksamhetsområde främja mångfald och jämställdhet.<p><a name="P8S2"></a></p><a class="paragraf" name="P9"><b>9 §</b></a>   Myndigheten ska tillhandahålla information om Europeiska  fonden för justering för globaliseringseffekter för uppsagda  arbetstagare (EGF), upprätthålla kompetens och rutiner för  hantering av medel från fonden och utbyta kunskap om fonden  med EU-kommissionen och andra medlemsstater.<p><a name="P9S2"></a></p>

När behov uppstår ska myndigheten ta fram underlag till  regeringen som redovisar förutsättningar för att ansöka om  medel från fonden.<p><a name="P9S3"></a></p><a class="paragraf" name="P10"><b>10 §</b></a>   Myndigheten ska för Sveriges del<br />
   1. fullgöra de uppgifter som den centrala  arbetsmarknadsmyndigheten och de särskilda förmedlingarna har  enligt Europaparlamentets och rådets förordning (EU) nr 
492/2011 av den 5 april 2011 om arbetskraftens fria rörlighet  inom unionen, och<br />
   2. fungera som nationellt samordningskontor enligt artikel 9.1  och som Euresmedlem enligt artikel 10.1 i Europaparlamentets  och rådets förordning (EU) 2016/589 av den 13 april 2016 om  ett europeiskt nätverk för arbetsförmedlingar (Eures), om  arbetstagares tillgång till rörlighetstjänster och om  ytterligare integration av arbetsmarknaderna samt om ändring  av förordningarna (EU) nr 492/11 och (EU) nr 1296/2013.<p><a name="P10S2"></a></p>

Myndigheten ska vidare medverka i sådant informations- och  erfarenhetsutbyte med andra medlemsstaters arbetsförmedlingar  och med Europeiska kommissionen som sker inom ramen för den  öppna samordningsmetoden på sysselsättningsområdet.<p><a name="P10S3"></a></p><a class="paragraf" name="P11"><b>11 §</b></a>   Myndigheten är beredskapsmyndighet enligt förordningen 
(2022:524) om statliga myndigheters beredskap.<p><a name="P11S2"></a></p><a class="paragraf" name="P12"><b>12 §</b></a>   Myndigheten har även uppgifter som framgår av<br />
   1. lagen (1974:13) om vissa anställningsfrämjande åtgärder,<br />
   2. förordningen (1995:238) om totalförsvarsplikt,<br />
   3. förordningen (1997:836) om arbetslöshetskassor,<br />
   4. utlänningslagen (2005:716),<br />
   5. utlänningsförordningen (2006:97),<br />
   6. lagen (2017:584) om ansvar för etableringsinsatser för  vissa nyanlända invandrare,<br />
   7. lagen (2024:506) om arbetslöshetsförsäkring, och<br />
   8. förordningen (2024:1350) om arbetslöshetsförsäkring.<br />
Förordning (2024:1359).<p><a name="P12S2"></a></p><a class="paragraf" name="P13"><b>13 §</b></a>   Myndigheten får bedriva tjänsteexport som är direkt  kopplad till myndighetens kärnverksamhet och som ligger inom  ramen för det uppdrag som anges i denna instruktion eller i  annan förordning.<p><a name="P13S2"></a></p><h4 name="Samverkan"><a name="Samverkan">Samverkan</a></h4><p><a name="P13S3"></a></p><a class="paragraf" name="P14"><b>14 §</b></a>   Myndigheten ska samverka med kommuner i syfte att<br />
   1. ge enskilda arbetssökande ett ändamålsenligt stöd, och<br />
   2. på ett övergripande plan underlätta planering, samordning  och utformning av stöd till arbetssökande.<p><a name="P14S2"></a></p>

Myndigheten ska också främja och underlätta samordning mellan  kommuner och leverantörer som utför arbetsmarknadspolitiska  insatser på uppdrag av myndigheten.<p><a name="P14S3"></a></p><a class="paragraf" name="P15"><b>15 §</b></a>   Myndigheten ska samverka med Försäkringskassan,  Arbetsmiljöverket och Socialstyrelsen i syfte att uppnå en  effektiv användning av tillgängliga resurser inom  rehabiliteringsområdet. Myndigheten ska i samma syfte samverka  med Försäkringskassan, kommuner och regioner enligt lagen 
(2003:1210) om finansiell samordning av  rehabiliteringsinsatser. <p><a name="P15S2"></a></p><a class="paragraf" name="P16"><b>16 §</b></a>   Myndigheten ska när det gäller unga med  funktionsnedsättning samverka med skolan för att underlätta  övergången från skola till arbetsliv och med Försäkringskassan  för att öka möjligheterna till egen försörjning genom arbete.<p><a name="P16S2"></a></p><a class="paragraf" name="P17"><b>17 §</b></a>   Myndigheten ska samverka med Myndigheten för  yrkeshögskolan, Statens skolverk, Universitetskanslersämbetet,  Universitets- och högskolerådet, Rådet för Europeiska  socialfonden i Sverige och Tillväxtverket i syfte att bidra  till en väl fungerande kompetensförsörjning.<p><a name="P17S2"></a></p>

Myndigheten ska också samverka med arbetsmarknadens parter,  branschorganisationer och arbetsgivare i syfte att bidra till  en väl fungerande kompetensförsörjning.<p><a name="P17S3"></a></p><a class="paragraf" name="P18"><b>18 §</b></a>   Myndigheten ska samverka med Kriminalvården i syfte att  stärka möjligheterna att få och behålla ett arbete för  arbetssökande inom kriminalvården.<p><a name="P18S2"></a></p><a class="paragraf" name="P19"><b>19 §</b></a>   Myndigheten ska samverka med arbetsmarknadens parter,  arbetsgivare, branschorganisationer och idéburen sektor i den  utsträckning det behövs för verksamheten.<p><a name="P19S2"></a></p><a class="paragraf" name="P19a"><b>19 a §</b></a>   Arbetsförmedlingen ska samverka med  Utbetalningsmyndigheten och andra berörda myndigheter,  kommuner och regioner samt andra berörda parter för att  bedriva en effektiv och rättssäker verksamhet och då särskilt  verka för att felaktiga utbetalningar inte görs.  Förordning (2023:703).<p><a name="P19aS2"></a></p><a class="paragraf" name="P20"><b>20 §</b></a>   Myndigheten ska ingå serviceavtal med Statens  servicecenter om att Statens servicecenter ska utföra  uppgifter enligt lagen (2019:212) om viss gemensam offentlig  service för myndighetens räkning.<p><a name="P20S2"></a></p><h4 name="Ledning"><a name="Ledning">Ledning</a></h4><p><a name="P20S3"></a></p><a class="paragraf" name="P21"><b>21 §</b></a>   Myndigheten leds av en styrelse som ska bestå av högst  nio ledamöter.<p><a name="P21S2"></a></p>

Regeringen utser vice ordförande i styrelsen.<p><a name="P21S3"></a></p><h4 name="Delegering"><a name="Delegering">Delegering</a></h4><p><a name="P21S4"></a></p><a class="paragraf" name="P22"><b>22 §</b></a>   Styrelsen får överlåta till myndighetschefen att besluta  om myndighetens föreskrifter. Detta gäller inte föreskrifter  som har principiell betydelse eller annars är av större vikt.<p><a name="P22S2"></a></p><h4 name="Organisation"><a name="Organisation">Organisation</a></h4><p><a name="P22S3"></a></p><a class="paragraf" name="P23"><b>23 §</b></a>   Myndigheten ska ha den regionala indelning som följer av  förordningen (2022:593) om vissa förvaltningsmyndigheters  regionala indelning.<p><a name="P23S2"></a></p><a class="paragraf" name="P24"><b>24 §</b></a>   Myndighetens organisation lokalt, regionalt och  nationellt ska utformas så att <br />
   1. de arbetssökande som behöver fysiska möten kan få det,<br />
   2. ändamålsenliga arbetsgivarkontakter säkerställs, <br />
   3. samverkan med kommuner och andra aktörer möjliggörs,<br />
   4. projekt i samverkan med kommuner och andra aktörer främjas,  och<br />
   5. myndighetens kunskap om lokala och regionala  arbetsmarknader upprätthålls.<p><a name="P24S2"></a></p><a class="paragraf" name="P25"><b>25 §</b></a>   Vid myndigheten finns en central enhet för omprövning av  beslut.<p><a name="P25S2"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P25S3"></a></p><a class="paragraf" name="P26"><b>26 §</b></a>   Inom myndigheten finns ett rådgivande organ som benämns  Partsrådet. <p><a name="P26S2"></a></p>

Partsrådet består av myndighetschefen, som är ordförande, och  representanter för arbetsgivare och arbetstagare.<p><a name="P26S3"></a></p>

Partsrådet har det antal ledamöter som myndigheten bestämmer  och ledamöterna, förutom ordföranden, ska till lika antal  representera arbetsgivare och arbetstagare.<p><a name="P26S4"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P26S5"></a></p><a class="paragraf" name="P27"><b>27 §</b></a>   Generaldirektören är myndighetschef.<p><a name="P27S2"></a></p><a class="paragraf" name="P28"><b>28 §</b></a>   Vid myndigheten finns en överdirektör.<p><a name="P28S2"></a></p><a class="paragraf" name="P29"><b>29 §</b></a>   Ledamöterna i Partsrådet utses av myndigheten för en  bestämd tid. Andra ledamöter än ordföranden utses efter  förslag från representativa arbetsgivar- och  arbetstagarorganisationer.<p><a name="P29S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P29S3"></a></p><a class="paragraf" name="P30"><b>30 §</b></a>   Vid myndigheten finns en personalansvarsnämnd.<p><a name="P30S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P30S3"></a></p><a class="paragraf" name="P31"><b>31 §</b></a>   Myndigheten ska tillämpa internrevisionsförordningen 
(2006:1228) och personalföreträdarförordningen (1987:1101).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>