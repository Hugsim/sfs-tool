<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2023:2) om tillfälliga inreserestriktioner vid resor från Kina till Sverige - SFS sfs-2023-2</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2023:2) om tillfälliga inreserestriktioner vid resor från Kina till Sverige</h1>
            <div class="meta-info">
                <span><strong>SFS:</strong> 2023:2</span> •
                <span><strong>Utfärdad:</strong> 2023-01-05</span>
            </div>
        </header>

        <main class="law-content">
            <h2>Förordning (2023:2) om tillfälliga inreserestriktioner vid resor från Kina till Sverige</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:2<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
2023-01-05 <br />  


<b>Ändrad</b>:   
t.o.m. SFS 2023:19<br />  

<b>Tidsbestämd</b>: 
2023-02-19<br />


<b>Ändringsregister</b>:   
<a href="http://rkrattsbaser.gov.se/sfsr?bet=2023:2">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:2">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   I denna förordning finns föreskrifter om tillfälliga  inreserestriktioner vid resor från Kina till Sverige för att  hindra att en ny variant av det virus som orsakar covid-19  förs in i landet eller sprids till andra länder. <p><a name="P1S2"></a></p>

Denna förordning kompletterar Europaparlamentets och rådets  förordning (EU) 2016/399 av den 9 mars 2016 om en unionskodex  om gränspassage för personer (kodex om Schengengränserna),  utlänningslagen (2005:716) och utlänningsförordningen 
(2006:97). <p><a name="P1S3"></a></p>

De uttryck som används i den här förordningen har samma  betydelse som i utlänningslagen och utlänningsförordningen.<p><a name="P1S4"></a></p><a class="paragraf" name="P2"><b>2 §</b></a>   Denna förordning är meddelad med stöd av 30 § lagen 
(2006:1570) om skydd mot internationella hot mot människors  hälsa.<p><a name="P2S2"></a></p><a class="paragraf" name="P3"><b>3 §</b></a>   En utlänning som reser till Sverige från Kina ska nekas  inresa i landet och avvisas. <p><a name="P3S2"></a></p>

Första stycket gäller inte för<br />
   1. personer som kan uppvisa ett intyg om ett negativt provsvar  från testning för pågående covid-19-infektion, <br />
   2. personer som är under 12 år, <br />
   3. EES-medborgare eller medborgare i Andorra, Monaco, San  Marino, Schweiz eller Vatikanstaten, <br />
   4. personer som har ställning som varaktigt bosatta i Sverige  eller en annan EU-stat,<br />
   5. personer som har uppehållstillstånd i Sverige eller en  annan EES-stat, Andorra, Monaco, San Marino, Schweiz eller  Vatikanstaten,<br />
   6. personer som har nationell visering i Sverige eller  nationell visering för längre tid än tre månader i en annan  EES-stat, Andorra, Monaco, San Marino, Schweiz eller  Vatikanstaten,<br />
   7. personer som har en sådan familjeanknytning som anges i 
3 a kap. 2 § första stycket, 5 kap. 3 § första stycket 1-4  eller 3 a § utlänningslagen (2005:716) till en person som  omfattas av någon av 3-6 eller till en svensk medborgare, <br />
   8. personer som är medborgare i Förenade kungariket eller  familjemedlemmar till en sådan medborgare, under förutsättning  att han eller hon omfattas av artikel 10 i avtalet om Förenade  konungariket Storbritannien och Nordirlands utträde ur  Europeiska unionen och Europeiska atomenergigemenskapen (EUT L 
29, 31.1.2020, s. 7), <br />
   9. personer som omfattas av 2 kap. 10 § utlänningslagen, <br />
   10. personer som arbetar i internationella organisationer  eller som är inbjudna av sådana organisationer och vilkas  närvaro behövs för organisationernas verksamhet, militär  personal och annan personal inom ramen för internationellt  försvarssamarbete samt hjälparbetare och personal inom det  civila försvaret, <br />
   11. personer med trängande familjeskäl, <br />
   12. personer som är i behov av internationellt skydd eller som  har andra humanitära skäl, <br />
   13. personer som i särskild ordning bjudits in av  Regeringskansliet,<br />
   14. personal som transporterar gods samt annan personal inom  transportsektorn, eller<br />
   15. sjömän.<p><a name="P3S3"></a></p><a class="paragraf" name="P4"><b>4 §</b></a>   Avvisning enligt 3 § ska vid tillämpning av  utlänningslagen (2005:716) anses motsvara avvisning enligt 
8 kap. 2 § utlänningslagen. <p><a name="P4S2"></a></p>

Trots första stycket och 12 kap. 22 § utlänningslagen ska ett  beslut om avvisning som har meddelats med anledning av denna  förordning upphöra att gälla när beslutet har verkställts  eller senast vid den tidpunkt då denna förordning upphör att  gälla.<p><a name="P4S3"></a></p><a class="paragraf" name="P5"><b>5 §</b></a>   Folkhälsomyndigheten får, efter att ha gett  Polismyndigheten tillfälle att yttra sig, meddela föreskrifter  om vilka kriterier som ska vara uppfyllda för att intyg som  avses i 3 § andra stycket 1 ska godtas.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>