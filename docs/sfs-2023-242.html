<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2023:242) om leverans av el och aggregeringstjänster - SFS sfs-2023-242</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2023:242) om leverans av el och aggregeringstjänster</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2023:242</span> •
                <span><strong>Utfärdad:</strong> 2023-05-04</span>
            </div>
        </header>

        <main class="law-content">
            <h2>Förordning (2023:242) om leverans av el och aggregeringstjänster</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:242<br />

<b>Departement/myndighet</b>:   
Klimat- och näringslivsdepartementet RSE <br />  

<b>Utfärdad</b>:   
2023-05-04 <br />  


<b>Ändrad</b>:   
t.o.m. SFS 2025:1321<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:242">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:242">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Förordningens innehåll"><a name="Förordningens innehåll">Förordningens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om leverans av el  och aggregeringstjänster i anslutning till ellagen (1997:857).<p><a name="P1S2"></a></p><a class="paragraf" name="P2"><b>2 §</b></a>   Förordningen är meddelad med stöd av<br />
   - 9 kap. 18 a § ellagen (1997:857) i fråga om 19 a och 20 §§,<br />
   - 9 kap. 23 § ellagen i fråga om 20 a §,<br />
   - 9 kap. 25 § ellagen i fråga om 5-17 §§ och 19 § 1,<br />
   - 9 kap. 28 § ellagen i fråga om 18 § och 19 § 2 och 3,<br />
   - 9 kap. 29 b § ellagen i fråga om 24 a §, <br />
   - 12 kap. 15 § ellagen i fråga om 25 och 26 §§,<br />
   - 8 kap. 11 § regeringsformen i fråga om 21-24 §§,<br />
   - 8 kap. 7 § regeringsformen i fråga om övriga bestämmelser.<br />
Förordning (2025:1321).<p><a name="P2S2"></a></p><h4 name="Ord och uttryck"><a name="Ord och uttryck">Ord och uttryck</a></h4><p><a name="P2S3"></a></p><a class="paragraf" name="P3"><b>3 §</b></a>   I denna förordning avses med <p><a name="P3S2"></a></p>

fjärravläsa: att på distans avläsa de uppgifter som framgår av 
30 § förordningen (1999:716) om mätning, beräkning och  rapportering av överförd el, och<p><a name="P3S3"></a></p>

residualmix: såld el vars ursprung inte är garanterat och såld  el med ursprungsgarantier, om garantierna har annullerats  automatiskt enligt förordningen (2025:1258) om  ursprungsgarantier för energi för att de inte har använts för  sitt syfte.<p><a name="P3S4"></a></p>

I övrigt har ord och uttryck som används i denna förordning  samma betydelse som i ellagen (1997:857).  Förordning (2025:1261).<p><a name="P3S5"></a></p><h4 name="Nätmyndighet"><a name="Nätmyndighet">Nätmyndighet</a></h4><p><a name="P3S6"></a></p><a class="paragraf" name="P4"><b>4 §</b></a>   Av 4 § förordningen (2023:241) om det nationella  elsystemet framgår att Energimarknadsinspektionen är  nätmyndighet enligt 1 kap. 5 § ellagen (1997:857).<p><a name="P4S2"></a></p><h4 name="Fakturering och fakturans utformning"><a name="Fakturering och fakturans utformning">Fakturering och fakturans utformning</a></h4><p><a name="P4S3"></a></p><a class="paragraf" name="P5"><b>5 §</b></a>   En elleverantörs faktura till en elanvändare ska vara  tydlig. Elleverantören ska på ett lättbegripligt sätt förklara  fakturans innehåll, om elanvändaren begär det.<p><a name="P5S2"></a></p><a class="paragraf" name="P6"><b>6 §</b></a>   Elleverantören ska erbjuda elanvändaren fakturor i  elektronisk form. <p><a name="P6S2"></a></p><a class="paragraf" name="P7"><b>7 §</b></a>   Elleverantören ska minst en gång varje kvartal fakturera  elanvändare som har mätare som kan fjärravläsas. Elanvändare  som har mätare som inte kan fjärravläsas ska faktureras minst  en gång per år.<p><a name="P7S2"></a></p><a class="paragraf" name="P8"><b>8 §</b></a>   Energimarknadsinspektionen får meddela ytterligare  föreskrifter om fakturering av elanvändare.<p><a name="P8S2"></a></p><h4 name="Information som ska lämnas på fakturan"><a name="Information som ska lämnas på fakturan">Information som ska lämnas på fakturan</a></h4><p><a name="P8S3"></a></p><a class="paragraf" name="P9"><b>9 §</b></a>   En elleverantör ska lämna information på elanvändarens  faktura om <br />
   1. namn och kontaktuppgifter, även till kundtjänst, <br />
   2. faktureringsperiod, gällande priser och det belopp som ska  betalas för elleveransen, uppdelat i avgifter och de mätvärden  i kilowattimmar som faktureringen grundas på, <br />
   3. det belopp som ska betalas för övriga tjänster som  elleverantören har tillhandahållit under faktureringsperioden  och gällande priser för tjänsterna, <br />
   4. förfallodag,<br />
   5. identifieringskoden för leveranspunkten, <br />
   6. vilket leveransavtal som tillämpas, dess giltighetstid och  var elanvändaren kan hitta information om avtalets innehåll, <br />
   7. vad det innebär att avtalet är ett anvisat avtal, om ett  sådant leveransavtal tillämpas, <br />
   8. hur avtalet sägs upp och om det kan sägas upp avgiftsfritt, <br />
   9. möjligheter till och fördelar med leverantörsbyte, <br />
   10. var det finns jämförelseverktyg som jämför erbjudanden  från olika elleverantörer,<br />
   11. varje energikällas andel av den el som elanvändaren köper  enligt leveransavtalet, <br />
   12. övriga tjänster som elleverantören kan tillhandahålla, <br />
   13. villkor för ersättning och återbetalning för tjänster som  felaktigt fakturerats eller som inte håller angiven kvalitet, <br />
   14. hur elanvändaren kan lämna klagomål och hur klagomålen  hanteras,<br />
   15. konsumentens rättigheter, och<br />
   16. oberoende tjänster för tvistlösning och om  kontaktuppgifter för sådan verksamhet. <p><a name="P9S2"></a></p>

Uppgifterna i första stycket 8-16 får lämnas på  elleverantörens webbplats om det finns en tydlig anvisning på  fakturan om var elanvändaren kan hitta dem.<p><a name="P9S3"></a></p><a class="paragraf" name="P10"><b>10 §</b></a>   På fakturor som baseras på faktisk förbrukning ska det  även finnas <br />
   1. jämförelser i grafisk form mellan elanvändarens  elförbrukning under faktureringsperioden och förbrukningen  under samma period föregående år,<br />
   2. kontaktuppgifter till oberoende användarrådgivning om  tillgängliga energieffektiviseringsåtgärder, och <br />
   3. jämförelser med en normaliserad eller genom riktmärkning  framtagen genomsnittlig elanvändare i samma användarkategori.<p><a name="P10S2"></a></p><a class="paragraf" name="P11"><b>11 §</b></a>   Energimarknadsinspektionen får meddela ytterligare  föreskrifter om den information som elleverantören ska lämna  till elanvändaren på fakturan eller i samband med fakturering.<p><a name="P11S2"></a></p><h4 name="Uppgifter om faktisk elförbrukning"><a name="Uppgifter om faktisk elförbrukning">Uppgifter om faktisk elförbrukning</a></h4><p><a name="P11S3"></a></p><a class="paragraf" name="P12"><b>12 §</b></a>   En elleverantör ska lämna uppgifter om faktisk  elförbrukning minst en gång per månad till elanvändare som har  mätare som kan fjärravläsas. Om uppgifterna lämnas via  internet ska de uppdateras så ofta som mätanordningarna och  systemen tillåter.<p><a name="P12S2"></a></p>

Elleverantören ska lämna uppgifter om faktisk elförbrukning  minst var sjätte månad om elanvändarens mätare inte kan  fjärravläsas. Uppgifterna ska dock lämnas var tredje månad om  elanvändaren begär det eller har valt elektronisk fakturering. <p><a name="P12S3"></a></p>

Uppgifterna enligt första och andra styckena ska lämnas utan  kostnad för elanvändaren.<p><a name="P12S4"></a></p><a class="paragraf" name="P13"><b>13 §</b></a>   Energimarknadsinspektionen får meddela ytterligare  föreskrifter om de uppgifter om faktisk elförbrukning som  elleverantören ska lämna till elanvändaren.<p><a name="P13S2"></a></p><h4 name="Uppgifter om historisk elförbrukning"><a name="Uppgifter om historisk elförbrukning">Uppgifter om historisk elförbrukning</a></h4><p><a name="P13S3"></a></p><a class="paragraf" name="P14"><b>14 §</b></a>   En elleverantör ska, utan kostnad för elanvändaren, lämna  uppgifter om historisk elförbrukning till elanvändare som har  mätare som kan fjärravläsas. Uppgifterna ska omfatta<br />
   1. elförbrukning från minst de föregående tre åren eller från  det att elleveransavtalet trädde i kraft, om den perioden är  kortare, och <br />
   2. användningstid för alla dagar, veckor och månader för en  period som minst omfattar de föregående 24 månaderna eller  från det att elleveransavtalet trädde i kraft, om den perioden  är kortare.<p><a name="P14S2"></a></p>

Uppgifterna enligt första stycket 1 ska motsvara de intervall  som regelbundna förbrukningsuppgifter har lämnats för.  Uppgifterna enligt första stycket 2 ska lämnas i nära realtid  via internet eller via mätargränssnittet. <p><a name="P14S3"></a></p><a class="paragraf" name="P15"><b>15 §</b></a>   Energimarknadsinspektionen får meddela ytterligare  föreskrifter om de uppgifter om historisk elförbrukning som  elleverantören ska lämna till elanvändaren.<p><a name="P15S2"></a></p><h4 name="Uppgifter om energikällor"><a name="Uppgifter om energikällor">Uppgifter om energikällor</a></h4><p><a name="P15S3"></a></p><a class="paragraf" name="P16"><b>16 §</b></a>   En elleverantör ska lämna uppgifter till elanvändaren om <br />
   1. varje enskild energikällas andel av den genomsnittliga  sammansättning av energikällor som leverantören har använt  under det föregående året, och<br />
   2. inverkan på miljön av elframställningen från den  sammanlagda energisammansättning som leverantören har använt  under det föregående året, åtminstone när det gäller utsläpp  av koldioxid och radioaktivt avfall.<p><a name="P16S2"></a></p>

Uppgifterna, eller en hänvisning till var det går att hitta  dem, ska lämnas på fakturan eller tillsammans med andra  uppgifter som ska lämnas i samband med fakturering.<p><a name="P16S3"></a></p><a class="paragraf" name="P17"><b>17 §</b></a>   Redovisningen enligt 16 § första stycket 1 i fråga om el  från förnybara energikällor ska baseras på ursprungsgarantier  som har annullerats för att garantera ursprunget på elen eller  på residualmix. Om elleverantören överför ursprungsgarantier  som avser el från förnybara energikällor till en annan  innehavare, ska den mängd el som motsvarar  ursprungsgarantierna dras från andelen el från förnybara  energikällor vid redovisningen. <p><a name="P17S2"></a></p>

Om elleverantören har köpt el på en elbörs eller importerat el  från ett land utanför Europeiska unionen, får uppgifterna  enligt 16 § första stycket 1 baseras på aggregerade uppgifter  som börsen eller företaget lämnat under föregående år.<p><a name="P17S3"></a></p><a class="paragraf" name="P18"><b>18 §</b></a>   Elproducenter ska offentliggöra de uppgifter som  elleverantören behöver för att kunna fullgöra sina  skyldigheter enligt 16 § första stycket.<p><a name="P18S2"></a></p>

Elleverantörer som inte producerar el ska på begäran av en  annan elleverantör lämna de uppgifter som den begärande  elleverantören behöver för att fullgöra sina skyldigheter  enligt första stycket.<p><a name="P18S3"></a></p><a class="paragraf" name="P19"><b>19 §</b></a>   Energimarknadsinspektionen får meddela ytterligare  föreskrifter om<br />
   1. hur uppgifterna om energikällor enligt 16 och 17 §§ ska  beräknas och redovisas för elanvändaren, <br />
   2. skyldigheten för elproducenter att offentliggöra uppgifter  enligt 18 § första stycket, och <br />
   3. skyldigheten för elleverantören att lämna uppgifter enligt 
18 § andra stycket.<p><a name="P19S2"></a></p><h4 name="Information som ska lämnas i samband med att ett avtal ingås  eller förlängs"><a name="Information som ska lämnas i samband med att ett avtal ingås  eller förlängs">Information som ska lämnas i samband med att ett avtal ingås  eller förlängs</a></h4><p><a name="P19S3"></a></p><a class="paragraf" name="P19a"><b>19 a §</b></a>   I samband med att elleverantören fullgör sina  skyldigheter enligt 9 kap. 18 § ellagen (1997:857) ska  elleverantören informera elanvändaren om <br />
   1. vilka rättigheter elanvändaren har enligt 9 kap. ellagen, <br />
   2. totalpriset och prisets uppdelning på kostnader, <br />
   3. huruvida priset är fast, rörligt eller dynamiskt, <br />
   4. elleverantörens e-postadress och kundtjänst, och <br />
   5. sådana engångsbetalningar, säljfrämjande åtgärder,  ytterligare tjänster och rabatter som kan beröra avtalet.<br />
Förordning (2025:1321).<p><a name="P19aS2"></a></p><a class="paragraf" name="P20"><b>20 §</b></a>   Energimarknadsinspektionen får meddela <br />
   1. föreskrifter om<br />
      a) att elleverantörer ska vara skyldiga att lämna viss  information till elanvändare på sina webbplatser eller på  något annat sätt, och<br />
      b) vilka delar av avtalsinnehållet som ska finnas med i den  sammanfattning som en elleverantör enligt 9 kap. 18 § ellagen 
(1997:857) ska tillhandahålla elanvändaren och hur den ska  tillhandahållas, och<br />
   2. ytterligare föreskrifter om elleverantörens skyldigheter  enligt 19 a §. Förordning (2025:1321).<p><a name="P20S2"></a></p><h4 name="Undantag från skyldigheten att erbjuda leveransavtal med fast  löptid och pris"><a name="Undantag från skyldigheten att erbjuda leveransavtal med fast  löptid och pris">Undantag från skyldigheten att erbjuda leveransavtal med fast  löptid och pris</a></h4><p><a name="P20S3"></a></p><a class="paragraf" name="P20a"><b>20 a §</b></a>   Skyldigheten enligt 9 kap. 22 § ellagen (1997:857) att  kunna erbjuda elanvändare leveransavtal med fast löptid och  pris gäller inte i fråga om elleverantörer som erbjuder endast  avtal med dynamiska elpriser. Förordning (2025:1321).<p><a name="P20aS2"></a></p><a class="paragraf" name="P20b"><b>20 b §</b></a>   Energimarknadsinspektionen ska, när den fullgör sina  uppgifter enligt 5 § 1 förordningen (2016:742) med instruktion  för Energimarknadsinspektionen i fråga om elmarknaden,  uppmärksamma hur undantaget enligt 20 a § inverkar på  konkurrensen och om det finns ett tillräckligt urval av  leveransavtal med fast löptid och pris för elanvändare.  Förordning (2025:1321).<p><a name="P20bS2"></a></p><h4 name="Anmälningar till nätföretag innan leverans av el och  aggregeringstjänster påbörjas"><a name="Anmälningar till nätföretag innan leverans av el och  aggregeringstjänster påbörjas">Anmälningar till nätföretag innan leverans av el och  aggregeringstjänster påbörjas</a></h4><p><a name="P20bS3"></a></p><a class="paragraf" name="P21"><b>21 §</b></a>   Energimarknadsinspektionen får meddela närmare  föreskrifter om den anmälan som <br />
   1. en elleverantör enligt 9 kap. 2 § första stycket ellagen 
(1997:857) ska göra till nätföretaget, och<br />
   2. en leverantör av aggregeringstjänster enligt 9 kap. 32 §  ellagen ska göra till nätföretaget.<p><a name="P21S2"></a></p><h4 name="Information till elanvändare som anvisas en elleverantör"><a name="Information till elanvändare som anvisas en elleverantör">Information till elanvändare som anvisas en elleverantör</a></h4><p><a name="P21S3"></a></p><a class="paragraf" name="P22"><b>22 §</b></a>   Energimarknadsinspektionen får meddela närmare  föreskrifter om den information som nätföretaget enligt 
9 kap. 5 § ellagen (1997:857) ska lämna till elanvändare som  anvisas en elleverantör.<p><a name="P22S2"></a></p><h4 name="Information till elanvändare innan ett elleveransavtal löper  ut"><a name="Information till elanvändare innan ett elleveransavtal löper  ut">Information till elanvändare innan ett elleveransavtal löper  ut</a></h4><p><a name="P22S3"></a></p><a class="paragraf" name="P23"><b>23 §</b></a>   Energimarknadsinspektionen får meddela närmare  föreskrifter om den information som en elleverantör enligt 
9 kap. 15 § första stycket ellagen (1997:857) ska lämna till  elanvändaren innan ett elleveransavtal löper ut.<p><a name="P23S2"></a></p><h4 name="Uppgifter till nätmyndigheten om priser och leveransvillkor"><a name="Uppgifter till nätmyndigheten om priser och leveransvillkor">Uppgifter till nätmyndigheten om priser och leveransvillkor</a></h4><p><a name="P23S3"></a></p><a class="paragraf" name="P24"><b>24 §</b></a>   Energimarknadsinspektionen får meddela närmare  föreskrifter om de uppgifter om priser och leveransvillkor som  en elleverantör enligt 9 kap. 20 § ellagen (1997:857) ska  lämna till nätmyndigheten. <p><a name="P24S2"></a></p><h4 name="Hantering av risker"><a name="Hantering av risker">Hantering av risker</a></h4><p><a name="P24S3"></a></p><a class="paragraf" name="P24a"><b>24 a §</b></a>   Energimarknadsinspektionen får meddela föreskrifter om<br />
   1. strategier och åtgärder enligt 9 kap. 29 a § ellagen 
(1997:857), och<br />
   2. skyldighet för elleverantörer att göra stresstester för att  bedöma strategier och åtgärder. Förordning (2025:1321).<p><a name="P24aS2"></a></p><h4 name="Bevarande av uppgifter"><a name="Bevarande av uppgifter">Bevarande av uppgifter</a></h4><p><a name="P24aS3"></a></p><a class="paragraf" name="P25"><b>25 §</b></a>   En elleverantör ska på begäran lämna uppgifter om  leveransavtal och derivatinstrument samt om transaktioner som  gäller sådana avtal eller instrument till Europeiska  kommissionen och Energimarknadsinspektionen. Detta gäller dock  endast sådana uppgifter inom handeln med el som utgör  räkenskapsinformation enligt bokföringslagen (1999:1078) eller  som ska dokumenteras och bevaras enligt föreskrifter som har  meddelats med stöd av 26 §.<p><a name="P25S2"></a></p><a class="paragraf" name="P26"><b>26 §</b></a>   Energimarknadsinspektionen får meddela föreskrifter om  skyldighet för elleverantören att dokumentera och bevara  uppgifter om leveransavtal och derivatinstrument och om  transaktioner som gäller sådana avtal eller instrument.<p><a name="P26S2"></a></p><h4 name="Underrättelse till en konsument och meddelande till  socialnämnden"><a name="Underrättelse till en konsument och meddelande till  socialnämnden">Underrättelse till en konsument och meddelande till  socialnämnden</a></h4><p><a name="P26S3"></a></p><a class="paragraf" name="P27"><b>27 §</b></a>   Information som en elleverantör lämnar till en konsument  enligt 11 kap. 3 § 3 ellagen (1997:857) ska utformas i  enlighet med bilaga 1 till denna förordning.<p><a name="P27S2"></a></p>

Ett meddelande till socialnämnden enligt 11 kap. 3 § 4 ellagen  ska utformas i enlighet med bilaga 2 till denna förordning.<br />
Förordning (2023:765).
<h3>Bilaga 1</h3><p><a name="P27S2"></a></p><h4 name="Underrättelse till en konsument vid bristande betalning för el "><a name="Underrättelse till en konsument vid bristande betalning för el ">Underrättelse till en konsument vid bristande betalning för el </a></h4><p><a name="P27S3"></a></p>

Eftersom du inte har betalat avgiften för levererad el i tid  kan överföringen av din el komma att stängas av. Enligt  bestämmelser i ellagen kan du hindra avstängningen genom att  betala skulden inom tre veckor från det att du har fått del av  detta meddelande. <p><a name="P27S4"></a></p>

Socialnämnden i din kommun kommer att få ett meddelande om den  uteblivna betalningen.
<h3>Bilaga 2</h3><p><a name="P27S2"></a></p>

Meddelande till socialnämnden om en konsument som riskerar att  få överföringen av el avbruten<br />
   1. Elleverantörens namn, postadress och telefonnummer:<br />
   2. Konsumentens namn och postadress:<br />
   3. Belopp, med angivande av förfallodag, som konsumenten ska  betala för att förhindra att överföringen av el avbryts:<br />
   4. Elleverantörens postgiro- eller bankgirokonto eller annan  anvisning om sättet för betalning:</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>