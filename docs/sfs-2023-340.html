<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2023:340) om offentliggörande av vissa stora företags inkomstskatterapporter - SFS sfs-2023-340</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2023:340) om offentliggörande av vissa stora företags inkomstskatterapporter</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2023:340</span> •
                <span><strong>Utfärdad:</strong> 2023-06-01</span>
            </div>
        </header>

        <main class="law-content">
            <h2>Lag (2023:340) om offentliggörande av vissa stora företags inkomstskatterapporter</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:340<br />

<b>Departement/myndighet</b>:   
Justitiedepartementet L1 <br />  

<b>Utfärdad</b>:   
2023-06-01 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2023:340">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:340">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><a class="paragraf" name="P1"><b>1 §</b></a>   Denna lag innehåller bestämmelser om skyldighet för vissa  stora företag att upprätta, offentliggöra och tillgängliggöra  rapporter om inkomstskatteuppgifter.<p><a name="P1S2"></a></p>

Lagen genomför Europaparlamentets och rådets direktiv (EU) 
2021/2101 av den 24 november 2021 om ändring av direktiv 
2013/34/EU vad gäller offentliggörande av  inkomstskatteuppgifter för vissa företag och filialer.<p><a name="P1S3"></a></p><h4 name="Företag som ska rapportera"><a name="Företag som ska rapportera">Företag som ska rapportera</a></h4><p><a name="P1S4"></a></p><h4 name="Företag som inte ingår i en koncern"><a name="Företag som inte ingår i en koncern">Företag som inte ingår i en koncern</a></h4><p><a name="P1S5"></a></p><a class="paragraf" name="P2"><b>2 §</b></a>   Ett aktiebolag som inte ingår i en koncern ska för varje  räkenskapsår upprätta och offentliggöra en  inkomstskatterapport, om företaget har ett fast driftställe i  minst en annan stat eller skattejurisdiktion än Sverige.<p><a name="P2S2"></a></p>

Rapporteringsskyldigheten inträder när företagets intäkter  under vart och ett av de två senaste räkenskapsåren uppgick  till mer än 8 miljarder kronor. Skyldigheten kvarstår till  dess att intäkterna under vart och ett av de två senaste  räkenskapsåren uppgick till mindre än 8 miljarder kronor.<p><a name="P2S3"></a></p>

Första och andra styckena gäller även handelsbolag där  samtliga direkta eller genom handelsbolag indirekta delägare  är juridiska personer med begränsat ansvar.<p><a name="P2S4"></a></p><h4 name="Yttersta moderföretag"><a name="Yttersta moderföretag">Yttersta moderföretag</a></h4><p><a name="P2S5"></a></p><a class="paragraf" name="P3"><b>3 §</b></a>   Ett yttersta moderföretag i en koncern ska för varje  räkenskapsår upprätta och offentliggöra en  inkomstskatterapport, om<br />
   1. moderföretaget är ett aktiebolag eller ett sådant  handelsbolag som avses i 2 § tredje stycket, och<br />
   2. det i koncernen ingår minst ett företag som hör hemma i en  annan stat eller skattejurisdiktion än Sverige, eller har ett  fast driftställe i minst en annan stat eller  skattejurisdiktion än Sverige. <p><a name="P3S2"></a></p>

Rapporteringsskyldigheten inträder när koncernens intäkter  under vart och ett av de två senaste räkenskapsåren uppgick  till mer än 8 miljarder kronor. Skyldigheten kvarstår till  dess att intäkterna under vart och ett av de två senaste  räkenskapsåren uppgick till mindre än 8 miljarder kronor.<p><a name="P3S3"></a></p><h4 name="Dotterföretag till yttersta moderföretag som hör hemma utanför  EES"><a name="Dotterföretag till yttersta moderföretag som hör hemma utanför  EES">Dotterföretag till yttersta moderföretag som hör hemma utanför  EES</a></h4><p><a name="P3S4"></a></p><a class="paragraf" name="P4"><b>4 §</b></a>   Ett dotterföretag ska för varje räkenskapsår upprätta och  offentliggöra en inkomstskatterapport, om<br />
   1. dotterföretaget är ett aktiebolag eller ett sådant  handelsbolag som avses i 2 § tredje stycket, <br />
   2. det yttersta moderföretaget i koncernen hör hemma utanför  Europeiska ekonomiska samarbetsområdet (EES), och<br />
   3. dotterföretaget är ett större företag enligt 1 kap. 3 §  första stycket 4 andra strecksatsen årsredovisningslagen 
(1995:1554).<p><a name="P4S2"></a></p>

Om en inkomstskatterapport redan finns tillgänglig behöver  dotterföretaget dock inte upprätta en sådan.<p><a name="P4S3"></a></p>

Rapporteringsskyldigheten inträder när koncernens intäkter  under vart och ett av de två senaste räkenskapsåren uppgick  till mer än 8 miljarder kronor. Skyldigheten kvarstår till  dess att intäkterna under vart och ett av de två senaste  räkenskapsåren uppgick till mindre än 8 miljarder kronor.<p><a name="P4S4"></a></p><a class="paragraf" name="P5"><b>5 §</b></a>   Om ett dotterföretag inte får den information som behövs  för att kunna upprätta en fullständig inkomstskatterapport av  det yttersta moderföretaget, ska dotterföretaget upprätta  rapporten med de uppgifter som dotterföretaget har.  Dotterföretaget ska i så fall också offentliggöra ett  uttalande om att det yttersta moderföretaget inte har lämnat  den information som behövs.<p><a name="P5S2"></a></p><a class="paragraf" name="P6"><b>6 §</b></a>   Ett dotterföretag är inte rapporteringsskyldigt om det  yttersta moderföretaget<br />
   1. upprättar en inkomstskatterapport och i den anger ett  dotterföretag eller en filial som offentliggör rapporten i  enlighet med denna lag eller motsvarande bestämmelser i det  land inom EES som dotterföretaget eller filialen hör hemma,  och <br />
   2. tillgängliggör rapporten på sin webbplats i enlighet med  det som föreskrivs i 21 §.<p><a name="P6S2"></a></p><h4 name="Filialer till företag som hör hemma utanför EES"><a name="Filialer till företag som hör hemma utanför EES">Filialer till företag som hör hemma utanför EES</a></h4><p><a name="P6S3"></a></p><a class="paragraf" name="P7"><b>7 §</b></a>   En filial till ett företag ska för varje räkenskapsår  upprätta och offentliggöra en inkomstskatterapport, om<br />
   1. företaget motsvarar ett svenskt aktiebolag, och <br />
   2. företaget och, om företaget ingår i en koncern, det  yttersta moderföretaget hör hemma utanför EES.<p><a name="P7S2"></a></p>

Om en inkomstskatterapport redan finns tillgänglig behöver  filialen dock inte upprätta en sådan.<p><a name="P7S3"></a></p>

Rapporteringsskyldigheten inträder när företagets eller  koncernens intäkter uppgick till mer än 8 miljarder kronor och  filialens nettoomsättning uppgick till mer än 80 miljoner  kronor, under vart och ett av de två senaste räkenskapsåren.  Skyldigheten kvarstår till dess att företagets eller  koncernens intäkter uppgick till mindre än 8 miljarder kronor  eller filialens nettoomsättning uppgick till mindre än 80  miljoner kronor, under vart och ett av de två senaste  räkenskapsåren.<p><a name="P7S4"></a></p><a class="paragraf" name="P8"><b>8 §</b></a>   Om en filial inte får den information som behövs för att  kunna upprätta en fullständig inkomstskatterapport av  företaget eller, om företaget ingår i en koncern, det yttersta  moderföretaget, ska filialen upprätta rapporten med de  uppgifter som filialen har. Filialen ska i så fall också  offentliggöra ett uttalande om att företaget eller det  yttersta moderföretaget inte har lämnat den information som  behövs.<p><a name="P8S2"></a></p><a class="paragraf" name="P9"><b>9 §</b></a>   En filial är inte rapporteringsskyldig om företaget som  bedriver näringsverksamhet genom filialen gör det som anges i 
6 § 1 och 2. Om företaget ingår i en koncern är filialen inte  heller rapporteringsskyldig om det yttersta moderföretaget gör  det som anges i 6 § 1 och 2.<p><a name="P9S2"></a></p>

En filial är inte rapporteringsskyldig, om företaget som  bedriver näringsverksamhet genom filialen ingår i en koncern  och det i koncernen även ingår ett sådant dotterföretag som  avses i 4 § eller ett motsvarande utländskt dotterföretag som  hör hemma inom EES.<p><a name="P9S3"></a></p><h4 name="Dotterföretag och filialer vars syfte är att kringgå  rapporteringsskyldighet"><a name="Dotterföretag och filialer vars syfte är att kringgå  rapporteringsskyldighet">Dotterföretag och filialer vars syfte är att kringgå  rapporteringsskyldighet</a></h4><p><a name="P9S4"></a></p><a class="paragraf" name="P10"><b>10 §</b></a>   Ett dotterföretag eller en filial som inte uppfyller  förutsättningarna för rapporteringsskyldighet enligt 4 eller 
7 § enbart i syfte att kringgå denna skyldighet ska ändå  upprätta och offentliggöra en inkomstskatterapport.<p><a name="P10S2"></a></p><h4 name="Undantag från skyldigheten att rapportera för vissa  kreditinstitut, värdepappersbolag och finansiella  holdingföretag"><a name="Undantag från skyldigheten att rapportera för vissa  kreditinstitut, värdepappersbolag och finansiella  holdingföretag">Undantag från skyldigheten att rapportera för vissa  kreditinstitut, värdepappersbolag och finansiella  holdingföretag</a></h4><p><a name="P10S3"></a></p><a class="paragraf" name="P11"><b>11 §</b></a>   Ett företag som inte ingår i en koncern eller ett  yttersta moderföretag i en koncern är inte skyldigt att  upprätta och offentliggöra en inkomstskatterapport om  företaget eller ett företag i samma koncern i stället  offentliggör en rapport i enlighet med artikel 89 i  Europaparlamentets och rådets direktiv 2013/36/EU av den 
26 juni 2013 om behörighet att utöva verksamhet i  kreditinstitut och om tillsyn av kreditinstitut och  värdepappersföretag, om ändring av direktiv 2002/87/EG och om  upphävande av direktiv 2006/48/EG och 2006/49/EG, i den  ursprungliga lydelsen, som innefattar information om all  verksamhet i företaget och, när det gäller ett yttersta  moderföretag, all verksamhet i samtliga företag som omfattas  av koncernredovisningen.<p><a name="P11S2"></a></p><h4 name="Inkomstskatterapportens innehåll"><a name="Inkomstskatterapportens innehåll">Inkomstskatterapportens innehåll</a></h4><p><a name="P11S3"></a></p><a class="paragraf" name="P12"><b>12 §</b></a>   En inkomstskatterapport ska innehålla uppgifter om<br />
   1. namnet på företaget som upprättar rapporten och, för det  fall rapporten upprättas av ett dotterföretag eller en filial  och det företag som bedriver näringsverksamhet genom filialen  ingår i en koncern, namnet på det yttersta moderföretaget,<br />
   2. det räkenskapsår som rapporten avser, <br />
   3. den valuta som beloppen i rapporten anges i,<br />
   4. för det fall rapporten avser en koncern, de företag som  ingår i koncernen och hör hemma inom EES eller i en  skattejurisdiktion som är upptagen i Europeiska unionens  reviderade förteckning över icke samarbetsvilliga  jurisdiktioner på skatteområdet,<br />
   5. en kort beskrivning av den typ av verksamhet som företaget  eller koncernen bedriver, <br />
   6. antalet anställda, <br />
   7. intäkterna, <br />
   8. vinsten eller förlusten före inkomstskatt, <br />
   9. årets ackumulerade inkomstskatt, <br />
   10. betald inkomstskatt, och<br />
   11. ackumulerade vinstmedel.<p><a name="P12S2"></a></p><a class="paragraf" name="P13"><b>13 §</b></a>   Inkomstskatterapporten ska avse all verksamhet som<br />
   1. bedrivs i företaget, om det är ett företag som inte ingår i  en koncern som är rapporteringsskyldigt,<br />
   2. ingår i koncernredovisningen, om det är ett yttersta  moderföretag eller ett dotterföretag som är  rapporteringsskyldigt, och<br />
   3. bedrivs i företaget som bedriver näringsverksamhet genom  filialen eller, om företaget ingår i en koncern, ingår i  koncernredovisningen, om det är en filial som är  rapporteringsskyldig.<p><a name="P13S2"></a></p><a class="paragraf" name="P14"><b>14 §</b></a>   Uppgifterna i inkomstskatterapporten får redovisas enligt  anvisningarna i avsnitt III delarna B och C i bilaga III till  rådets direktiv 2011/16/EU av den 15 februari 2011 om  administrativt samarbete i fråga om beskattning och om  upphävande av direktiv 77/799/EEG, i lydelsen enligt rådets  direktiv (EU) 2016/881 av den 25 maj 2016 om ändring av  direktiv 2011/16/EU vad gäller obligatoriskt automatiskt  utbyte av upplysningar i fråga om beskattning.<p><a name="P14S2"></a></p>

Det ska anges i inkomstskatterapporten om den har upprättats  med tillämpning av första stycket.<p><a name="P14S3"></a></p><a class="paragraf" name="P15"><b>15 §</b></a>   Uppgifterna i inkomstskatterapporten ska redovisas<br />
   1. för var och en av staterna i EES,<br />
   2. för var och en av de skattejurisdiktioner som den 1 mars  det räkenskapsår för vilket rapporten upprättas var angivna i  bilaga I i den förteckning som avses i 12 § 4, <br />
   3. för var och en av de skattejurisdiktioner som den 1 mars  det räkenskapsår för vilket rapporten upprättas och den 1 mars  föregående räkenskapsår var angivna i bilaga II i den  förteckning som avses i 12 § 4, och<br />
   4. i samlad form för de skattejurisdiktioner som inte omfattas  av 1-3.<p><a name="P15S2"></a></p>

Uppgifter om en viss verksamhet får inte hänföras till fler än  en medlemsstat eller en skattejurisdiktion.<p><a name="P15S3"></a></p><a class="paragraf" name="P16"><b>16 §</b></a>   I inkomstskatterapporten ska beloppen anges i samma  valuta som används i årsredovisningen eller, om företaget  ingår i en koncern, i koncernredovisningen.<p><a name="P16S2"></a></p>

Om ett dotterföretag upprättar rapporten enligt 5 § får  beloppen i inkomstskatterapporten anges i samma valuta som  dotterföretaget använder i årsredovisningen.<p><a name="P16S3"></a></p><a class="paragraf" name="P17"><b>17 §</b></a>   Inkomstskatterapporten ska upprättas med användning av  det formulär och i de elektroniska format som Europeiska  kommissionen har fastställt.<p><a name="P17S2"></a></p><h4 name="Tillfälligt utelämnande av uppgifter från  inkomstskatterapporten"><a name="Tillfälligt utelämnande av uppgifter från  inkomstskatterapporten">Tillfälligt utelämnande av uppgifter från  inkomstskatterapporten</a></h4><p><a name="P17S3"></a></p><a class="paragraf" name="P18"><b>18 §</b></a>   Ett företag får utelämna en uppgift från en  inkomstskatterapport, om offentliggörandet av uppgiften skulle  skada marknadspositionen allvarligt för de företag som  rapporten avser. Företaget ska i rapporten ange att uppgiften  utelämnas och ange skälen för att den utelämnas.<p><a name="P18S2"></a></p>

En uppgift som rör sådana skattejurisdiktioner som finns  angivna i den förteckning som avses i 12 § 4 får dock inte  utelämnas. <p><a name="P18S3"></a></p>

En uppgift som har utelämnats ska offentliggöras i en annan  inkomstskatterapport senast fem år efter det att utelämnandet  gjordes.<p><a name="P18S4"></a></p><h4 name="Inkomstskatterapportens offentliggörande"><a name="Inkomstskatterapportens offentliggörande">Inkomstskatterapportens offentliggörande</a></h4><p><a name="P18S5"></a></p><a class="paragraf" name="P19"><b>19 §</b></a>   En inkomstskatterapport ska offentliggöras genom att den  lämnas in till Bolagsverket senast ett år efter  räkenskapsårets utgång. Rapporten ska vara på svenska och i  form av en bestyrkt kopia eller ett elektroniskt original.<p><a name="P19S2"></a></p>

Bolagsverket ska registrera inkomstskatterapporten i det  register som företaget i fråga är registrerat i. <p><a name="P19S3"></a></p>

Registreringen ska vara på svenska. Om det företag som  registreringen avser begär det, ska registreringen dessutom  göras på ett annat officiellt språk inom Europeiska unionen  eller på norska eller isländska.<p><a name="P19S4"></a></p><a class="paragraf" name="P20"><b>20 §</b></a>   Ett uttalande om att ett yttersta moderföretag eller ett  företag som bedriver näringsverksamhet genom en filial inte  har lämnat den information som behövs för att en fullständig  inkomstskatterapport ska kunna upprättas ska offentliggöras  inom samma tid och på samma sätt som en inkomstskatterapport.<p><a name="P20S2"></a></p><h4 name="Inkomstskatterapporten ska hållas tillgänglig"><a name="Inkomstskatterapporten ska hållas tillgänglig">Inkomstskatterapporten ska hållas tillgänglig</a></h4><p><a name="P20S3"></a></p><a class="paragraf" name="P21"><b>21 §</b></a>   En inkomstskatterapport ska senast ett år efter  räkenskapsårets utgång kostnadsfritt hållas tillgänglig för  allmänheten på minst ett av Europeiska unionens officiella  språk eller på norska eller isländska, på webbplatsen för<br />
   1. företaget som har upprättat rapporten, om företaget är  rapporteringsskyldigt enligt 2 eller 3 §,<br />
   2. dotterföretaget eller ett företag som ingår i samma  koncern, om dotterföretaget är rapporteringsskyldigt enligt 4 
§, eller<br />
   3. filialen, det företag som bedriver näringsverksamhet genom  filialen eller ett företag som ingår i samma koncern, om  filialen är rapporteringsskyldig enligt 7 §.<p><a name="P21S2"></a></p>

Inkomstskatterapporten ska hållas tillgänglig under minst fem  år.<p><a name="P21S3"></a></p><a class="paragraf" name="P22"><b>22 §</b></a>   Ett uttalande om att ett yttersta moderföretag eller ett  företag som bedriver näringsverksamhet genom en filial inte  har lämnat den information som behövs för att en fullständig  inkomstskatterapport ska kunna upprättas ska hållas  tillgängligt inom och under samma tid och på samma sätt som en  inkomstskatterapport.<p><a name="P22S2"></a></p><h4 name="Vite"><a name="Vite">Vite</a></h4><p><a name="P22S3"></a></p><a class="paragraf" name="P23"><b>23 §</b></a>   Om ett företag inte ger in en inkomstskatterapport enligt  denna lag, får Bolagsverket förelägga den som ensam eller  tillsammans med någon annan är skyldig att ge in rapporten att  fullgöra sin skyldighet. Detsamma gäller om ett företag inte  ger in ett uttalande som avses i 5 eller 8 §.<p><a name="P23S2"></a></p>

Föreläggandet får förenas med vite.<p><a name="P23S3"></a></p>

Frågor om utdömande av vite prövas av Bolagsverket.<p><a name="P23S4"></a></p><h4 name="Överklagande"><a name="Överklagande">Överklagande</a></h4><p><a name="P23S5"></a></p><a class="paragraf" name="P24"><b>24 §</b></a>   Bolagsverkets beslut enligt 19 § andra stycket, 20 och 
23 §§ får överklagas till allmän förvaltningsdomstol.  Överklagandet ska ges in till Bolagsverket inom två månader  från dagen för beslutet.<p><a name="P24S2"></a></p>

Prövningstillstånd krävs vid överklagande till kammarrätten.<p><a name="P24S3"></a></p><br /><h3 name="overgang"><a name="overgang">Övergångsbestämmelser</a></h3>
2023:340<br />
   1. Denna lag träder i kraft den 22 juni 2023.<br />
   2. Lagen tillämpas första gången för det räkenskapsår som  inleds närmast efter den 31 maj 2024.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>