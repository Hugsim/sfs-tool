<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Biobankslag (2023:38) - SFS sfs-2023-38</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Biobankslag (2023:38)</h1>
            <div class="meta-info">
                <span><strong>SFS:</strong> 2023:38</span> •
                <span><strong>Utfärdad:</strong> 2023-02-02</span>
            </div>
        </header>

        <main class="law-content">
            <h2>Biobankslag (2023:38)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:38<br />

<b>Departement/myndighet</b>:   
Socialdepartementet <br />  

<b>Utfärdad</b>:   
2023-02-02 <br />  


<b>Ändrad</b>:   
t.o.m. SFS 2023:285<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:38">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:38">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Allmänna bestämmelser
</a></li>
 <li><a href="#K2">2 kap. Inrättande av och villkor för en biobank och en  provsamling
</a></li>
 <li><a href="#K3">3 kap. Register över biobanker
</a></li>
 <li><a href="#K4">4 kap. Samtycke och information
</a></li>
 <li><a href="#K5">5 kap. Tillgängliggörande av prover och uppgifter
</a></li>
 <li><a href="#K6">6 kap. Nedläggning av en biobank och en provsamling
</a></li>
 <li><a href="#K7">7 kap. Biobank med prover från barn
</a></li>
 <li><a href="#K8">8 kap. Övriga bestämmelser 
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Allmänna bestämmelser
</a></h3><p><a name="S2"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S3"></a></p><a class="paragraf" name="K1P1"><b>1 §</b></a>   I denna lag finns bestämmelser om hur humanbiologiskt  material, med respekt för den enskilda människans integritet,  för vissa ändamål får samlas in till och bevaras i en biobank  och användas.<p><a name="K1P1S2"></a></p><h4 name="Uttryck i lagen"><a name="Uttryck i lagen">Uttryck i lagen</a></h4><p><a name="K1P1S3"></a></p><a class="paragraf" name="K1P2"><b>2 §</b></a>   I denna lag används följande uttryck.<p><a name="K1P2S2"></a></p><pre>Uttryck	                Betydelse
</pre><pre>Avidentifiering	        Åtgärd som medför att ett provs ursprung 
</pre><pre>                        varken direkt eller indirekt kan 
</pre><pre>                        härledas till den människa eller det 
</pre><pre>                        foster provet tagits från.
</pre><pre>Biobank	                En eller flera provsamlingar som 
</pre><pre>                        innehas av en och samma huvudman.
</pre><pre>Huvudman för en biobank	Juridisk person som innehar en 
</pre><pre>                        biobank.
</pre><pre>Hälso- och sjukvård     Verksamhet som omfattas av hälso- och 
</pre><pre>                        sjukvårdslagen (2017:30) eller 
</pre><pre>                        tandvårdslagen (1985:125).
</pre><pre>Identifierbart prov	Prov vars ursprung direkt eller 
</pre><pre>                        indirekt kan härledas till den människa 
</pre><pre>                        eller det foster provet tagits från.
</pre><pre>Prov	                Biologiskt material från en levande 
</pre><pre>                        eller avliden människa eller från ett 
</pre><pre>                        foster.
</pre><pre>Provgivare	        1. Levande människa från vilken ett 
</pre><pre>                        prov har tagits, eller 
</pre><pre>                        2. levande människa som bär eller har 
</pre><pre>                        burit ett foster från vilket ett prov 
</pre><pre>                        har tagits.
</pre><pre>Provsamling	        Ett eller flera prover som för ett 
</pre><pre>                        visst ändamål bevaras i en biobank.
</pre><pre>Vårdgivare	        Den som enligt hälso- och sjukvårdslagen 
</pre><pre>                        eller tandvårdslagen är vårdgivare.
</pre>

Lagens tillämpningsområde<p><a name="K1P2S3"></a></p><a class="paragraf" name="K1P3"><b>3 §</b></a>   Lagen tillämpas på identifierbara prover som samlas in  till och bevaras i en biobank eller används för<br />
   1. vård, behandling eller andra medicinska ändamål i en  vårdgivares verksamhet, <br />
   2. forskning,<br />
   3. produktframställning, eller<br />
   4. utbildning, kvalitetssäkring eller utvecklingsarbete inom  ramen för något av de ändamål som anges i 1-3.<p><a name="K1P3S2"></a></p><a class="paragraf" name="K1P4"><b>4 §</b></a>   Lagen ska endast tillämpas på ett prov som bevaras i mer  än nio månader efter provtagningstillfället. Lagen ska dock  tillämpas på provet även innan dess om <br />
   1. avsikten är att bevara provet i mer än nio månader, eller<br />
   2. provet inte förstörs omedelbart efter att det har  analyserats.<p><a name="K1P4S2"></a></p><h4 name="Undantag från lagens tillämpningsområde"><a name="Undantag från lagens tillämpningsområde">Undantag från lagens tillämpningsområde</a></h4><p><a name="K1P4S3"></a></p><a class="paragraf" name="K1P5"><b>5 §</b></a>   Lagen är inte tillämplig på <br />
   1. ett prov som samlas in, bevaras eller används för  transfusion, transplantation, insemination eller befruktning  utanför kroppen, <br />
   2. ett prov som samlas in, bevaras eller används för att ingå  i läkemedel eller medicintekniska produkter, eller<br />
   3. ett prov som vid transfusion eller transplantation bevaras  endast för kvalitetssäkring.<p><a name="K1P5S2"></a></p>

Om ändamålet ändras till något annat än de ändamål som anges i  första stycket efter att ett prov samlats in, ska dock  undantagen i första stycket inte gälla.<p><a name="K1P5S3"></a></p><a class="paragraf" name="K1P5a"><b>5 a §</b></a>   Lagen ska inte heller tillämpas på humanbiologiskt  material som omfattas av lagen (2023:281) om  Rättsmedicinalverkets hantering av humanbiologiskt material.<br /><i>Lag (2023:285)</i>.<p><a name="K1P5aS2"></a></p><a class="paragraf" name="K1P6"><b>6 §</b></a>   Lagen ska inte heller tillämpas på ett prov som har blivit  väsentligt modifierat inom ramen för forskning eller  produktframställning om<br />
   1. provgivaren har fått information om att provet kommer att  väsentligt modifieras och att det då inte längre omfattas av  denna lag, och<br />
   2. provgivaren enligt bestämmelserna i 4 kap. har lämnat sitt  samtycke till en sådan modifiering.<p><a name="K1P6S2"></a></p><h4 name="Förhållandet till annan dataskyddsreglering"><a name="Förhållandet till annan dataskyddsreglering">Förhållandet till annan dataskyddsreglering</a></h4><p><a name="K1P6S3"></a></p><a class="paragraf" name="K1P7"><b>7 §</b></a>   Denna lag kompletterar Europaparlamentets och rådets  förordning (EU) 2016/679 av den 27 april 2016 om skydd för  fysiska personer med avseende på behandling av personuppgifter  och om det fria flödet av sådana uppgifter och om upphävande  av direktiv 95/46/EG (allmän dataskyddsförordning), här  benämnd EU:s dataskyddsförordning.<p><a name="K1P7S2"></a></p>

Vid behandling av personuppgifter enligt denna lag gäller  bestämmelser i andra lagar om behandling av personuppgifter  samt lagen (2018:218) med kompletterande bestämmelser till  EU:s dataskyddsförordning och föreskrifter som har meddelats i  anslutning till den lagen, om inte annat följer av denna lag  eller föreskrifter som har meddelats i anslutning till lagen.<p><a name="K1P7S3"></a></p><h4 name="Tystnadsplikt i vissa fall"><a name="Tystnadsplikt i vissa fall">Tystnadsplikt i vissa fall</a></h4><p><a name="K1P7S4"></a></p><a class="paragraf" name="K1P8"><b>8 §</b></a>   Den som är eller har varit anställd eller uppdragstagare i  enskild verksamhet med en inrättad biobank får inte obehörigen  röja eller utnyttja uppgifter i<br />
   1. en ansökan om tillstånd till klinisk läkemedelsprövning,<br />
   2. en ansökan eller anmälan om klinisk prövning enligt  Europaparlamentets och rådets förordning (EU) 2017/745 av den 
5 april 2017 om medicintekniska produkter, om ändring av  direktiv 2001/83/EG, förordning (EG) nr 178/2002 och  förordning (EG) nr 1223/2009 och om upphävande av rådets  direktiv 90/385/EEG och 93/42/EEG, eller<br />
   3. en ansökan eller anmälan om en prestandastudie enligt  Europaparlamentets och rådets förordning (EU) 2017/746 av den 
5 april 2017 om medicintekniska produkter för in vitro-
diagnostik och om upphävande av direktiv 98/79/EG och  kommissionens beslut 2010/227/EU.<p><a name="K1P8S2"></a></p>

Som obehörigt röjande anses inte att någon lämnar sådana  uppgifter som han eller hon är skyldig att göra enligt lag  eller förordning.<p><a name="K1P8S3"></a></p><br /><h3 name="K2"><a name="K2">2 kap. Inrättande av och villkor för en biobank och en  provsamling
</a></h3><p><a name="K1P8S2"></a></p><h4 name="Inrättande och ansvarsfördelning"><a name="Inrättande och ansvarsfördelning">Inrättande och ansvarsfördelning</a></h4><p><a name="K1P8S3"></a></p><a class="paragraf" name="K2P1"><b>1 §</b></a>   En biobank inrättas av en juridisk person. Denne blir  sedan dess huvudman. I samband med beslutet om inrättande av  en biobank ska huvudmannen bestämma vem som ska vara ansvarig  för biobanken och vilket eller vilka ändamål biobanken ska få  användas för.<p><a name="K2P1S2"></a></p><a class="paragraf" name="K2P2"><b>2 §</b></a>   Det är den som är ansvarig för en biobank som beslutar om  att en provsamling ska inrättas. I samband med beslutet ska  den ansvarige för biobanken också besluta vilket eller vilka  ändamål provsamlingen ska få användas för.<p><a name="K2P2S2"></a></p><a class="paragraf" name="K2P3"><b>3 §</b></a>   Huvudmannen för en biobank ansvarar för att det finns  förutsättningar för att bedriva verksamheten i enlighet med  kraven i denna lag. Huvudmannen är också ansvarig för den  behandling av personuppgifter som utförs i samband med  hanteringen av prover enligt lagen.<p><a name="K2P3S2"></a></p><a class="paragraf" name="K2P4"><b>4 §</b></a>   Den som är ansvarig för en biobank ansvarar för att  verksamheten bedrivs i enlighet med kraven i denna lag.<p><a name="K2P4S2"></a></p><h4 name="Tillåtna ändamål"><a name="Tillåtna ändamål">Tillåtna ändamål</a></h4><p><a name="K2P4S3"></a></p><a class="paragraf" name="K2P5"><b>5 §</b></a>   Prover får samlas in till och bevaras i en biobank endast  för de ändamål som anges i 1 kap. 3 §.<p><a name="K2P5S2"></a></p>

Ett prov ur en biobank får användas endast<br />
   1. för ändamålen i 1 kap. 3 §, eller<br />
   2. för att utreda skador enligt patientskadelagen (1996:799).<p><a name="K2P5S3"></a></p>

Ett prov ur en biobank får också, under de förutsättningar som  anges i 5 kap. 11 § första stycket, användas för att  identifiera personer som har avlidit.<p><a name="K2P5S4"></a></p><a class="paragraf" name="K2P6"><b>6 §</b></a>   Prover får samlas in, bevaras och användas för ändamål som  avser sådan forskning som inte omfattas av bestämmelsen om  klinisk läkemedelsprövning i 7 § först efter prövning och  godkännande av Etikprövningsmyndigheten eller  Överklagandenämnden för etikprövning. Ett prov får användas  för annan forskning än den som prövats och godkänts bara om  myndigheten eller nämnden godkänner detta.<p><a name="K2P6S2"></a></p>

Vid prövning och godkännande enligt första stycket tillämpas  vad som föreskrivs om utgångspunkterna för etikprövning i 7-11 §§ lagen (2003:460) om etikprövning av forskning som avser  människor liksom bestämmelserna om handläggning och  överklagande i 24-33, 36 och 37 §§ i den lagen.<p><a name="K2P6S3"></a></p><a class="paragraf" name="K2P7"><b>7 §</b></a>   Prover får samlas in, bevaras och användas för ändamål som  avser klinisk läkemedelsprövning först efter det att en  ansökan om tillstånd till klinisk läkemedelsprövning har  beviljats eller ska anses ha beviljats i enlighet med  Europaparlamentets och rådets förordning (EU) nr 536/2014 av  den 16 april 2014 om kliniska prövningar av humanläkemedel och  om upphävande av direktiv 2001/20/EG. Detta gäller dock endast  om ansökan om tillstånd innehåller uppgifter om insamling,  lagring och användning av biologiska prover. <p><a name="K2P7S2"></a></p><h4 name="Anmälan"><a name="Anmälan">Anmälan</a></h4><p><a name="K2P7S3"></a></p><a class="paragraf" name="K2P8"><b>8 §</b></a>   Huvudmannen för en biobank ansvarar för att beslutet om  att inrätta biobanken anmäls till Inspektionen för vård och  omsorg. Anmälan ska innehålla uppgifter om<br />
   1. biobankens ändamål,<br />
   2. vem som är biobankens huvudman,<br />
   3. vem som är ansvarig för biobanken, och<br />
   4. vilken omfattning biobanken avses få.<p><a name="K2P8S2"></a></p>

Anmälan ska göras senast inom en månad från beslutet att  inrätta biobanken. Om något förhållande som omfattas av en  tidigare gjord anmälan ändras, ska detta anmälas till  Inspektionen för vård och omsorg inom en månad från det att  ändringen började gälla.<p><a name="K2P8S3"></a></p><h4 name="Förvaring"><a name="Förvaring">Förvaring</a></h4><p><a name="K2P8S4"></a></p><a class="paragraf" name="K2P9"><b>9 §</b></a>   Prover i en biobank ska förvaras så att de inte riskerar  att förstöras. Det ska också säkerställas att obehöriga inte  får tillgång till dem.<p><a name="K2P9S2"></a></p><a class="paragraf" name="K2P10"><b>10 §</b></a>   Om ett prov på grund av bestämmelser i lag eller annan  författning inte längre får bevaras i en biobank, ska den som  är ansvarig för biobanken se till att provet förstörs eller  avidentifieras.<p><a name="K2P10S2"></a></p><br /><h3 name="K3"><a name="K3">3 kap. Register över biobanker
</a></h3><p><a name="K2P10S2"></a></p><a class="paragraf" name="K3P1"><b>1 §</b></a>   Inspektionen för vård och omsorg ska föra ett  automatiserat register över samtliga biobanker. Registret ska  användas för tillsyn och forskning samt för framställning av  statistik. <p><a name="K3P1S2"></a></p>

Registret ska innehålla de uppgifter som ska anmälas till  Inspektionen för vård och omsorg enligt 2 kap. 8 §. Det får  inte innehålla uppgifter om enskilda människor från vilka prov  tagits.<p><a name="K3P1S3"></a></p>

Inspektionen för vård och omsorg är personuppgiftsansvarig för  registret.<p><a name="K3P1S4"></a></p><br /><h3 name="K4"><a name="K4">4 kap. Samtycke och information
</a></h3><p><a name="K3P1S2"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="K3P1S3"></a></p><a class="paragraf" name="K4P1"><b>1 §</b></a>   För att ett prov ska få samlas in till och bevaras i en  biobank ska provgivaren ha lämnat sitt samtycke till det, om  inte annat följer av detta kapitel eller annan lag. Ett  samtycke till bevarande ska anses innefatta samtycke till  användning om inte annat uttryckligen anges.<p><a name="K4P1S2"></a></p><a class="paragraf" name="K4P2"><b>2 §</b></a>   Innan ett samtycke lämnas till att ett prov samlas in till  och bevaras i en biobank ska provgivaren ha fått information  om<br />
   1. avsikten med att samla in och bevara provet,<br />
   2. provsamlingens ändamål och vad provet får användas till,<br />
   3. vilka ändamål som är tillåtna enligt denna lag, och<br />
   4. rätten att återkalla eller begränsa ett samtycke till att  samla in, bevara eller använda ett prov i en biobank.<p><a name="K4P2S2"></a></p><a class="paragraf" name="K4P3"><b>3 §</b></a>   I lagen (2003:460) om etikprövning av forskning som avser  människor finns bestämmelser om information och samtycke som  ska tillämpas. Om det i annan lag finns särskilda bestämmelser  om information och samtycke ska de bestämmelserna tillämpas. <p><a name="K4P3S2"></a></p>

Första stycket gäller dock inte i fråga om prover som enligt 5  eller 9 § samlas in, bevaras eller används.<p><a name="K4P3S3"></a></p><h4 name="När provgivaren är ett barn"><a name="När provgivaren är ett barn">När provgivaren är ett barn</a></h4><p><a name="K4P3S4"></a></p><a class="paragraf" name="K4P4"><b>4 §</b></a>   Om provgivaren är ett barn ska information lämnas till  barnets vårdnadshavare om inte barnet har uppnått sådan ålder  och mognad att barnet självt kan ta ställning till den fråga  som informationen gäller. Det är också vårdnadshavaren som kan  lämna samtycke eller motsätta sig insamlande, bevarande eller  användande av ett prov i dessa fall.<p><a name="K4P4S2"></a></p><a class="paragraf" name="K4P5"><b>5 §</b></a>   Ett prov från ett barn som inte har uppnått en sådan ålder  och mognad att han eller hon själv kan ta ställning till  frågan om hanteringen av provet, får samlas in till eller  bevaras i en biobank även om barnets vårdnadshavare inte  samtycker till det, om det annars finns en påtaglig risk för  att barnets hälsa skadas.<p><a name="K4P5S2"></a></p>

Beslut i en fråga som avses i första stycket fattas av  huvudmannen för biobanken.<p><a name="K4P5S3"></a></p><a class="paragraf" name="K4P6"><b>6 §</b></a>   Om ett prov från ett barn som inte självt kunnat ta  ställning till frågan om hanteringen av provet finns bevarat i  en biobank utan vårdnadshavares samtycke när provgivaren  fyller 18 år, ansvarar huvudmannen för biobanken för att  provgivaren informeras om<br />
   1. att provet finns bevarat i biobanken och att det bevarats  utan vårdnadshavares samtycke,<br />
   2. vad provet får användas till,<br />
   3. att provgivaren får bestämma vad provet i fortsättningen  ska få användas till, och<br />
   4. att provgivaren kan bestämma att provet ska förstöras eller  avidentifieras.<p><a name="K4P6S2"></a></p>

Om huvudmannen för biobanken vid en tidpunkt innan provgivaren  fyller 18 år får kännedom om att provgivaren har uppnått en  sådan ålder och mognad att han eller hon själv kan ta  ställning till frågan om hanteringen av provet, ska  informationen i första stycket i stället lämnas vid denna  tidpunkt.<p><a name="K4P6S3"></a></p><h4 name="Vård eller behandling"><a name="Vård eller behandling">Vård eller behandling</a></h4><p><a name="K4P6S4"></a></p><a class="paragraf" name="K4P7"><b>7 §</b></a>   Samtycke enligt denna lag till att samla in, bevara och  använda ett prov för provgivarens vård eller behandling krävs  inte om provgivaren har<br />
   1. informerats och samtyckt till vård eller behandling enligt  patientlagen (2014:821) eller tandvårdslagen (1985:125), och<br />
   2. fått information om <br />
      a) avsikten med att samla in och bevara provet,<br />
      b) provsamlingens ändamål och vad provet får användas till,<br />
      c) vilka ändamål som är tillåtna enligt denna lag, och<br />
      d) rätten att återkalla eller begränsa ett samtycke till att  samla in, bevara eller använda ett prov i en biobank.<p><a name="K4P7S2"></a></p>

Ett prov som avses i första stycket får bevaras även för  framtida<br />
   1. kvalitetssäkring och utvecklingsarbete inom ramen för  hälso- och sjukvårdsverksamhet,<br />
   2. utbildning som bedrivs i anslutning till hälso- och  sjukvård, eller<br />
   3. forskning.<p><a name="K4P7S3"></a></p>

Första och andra styckena gäller under förutsättning att  provgivaren inte har motsatt sig sådant insamlande, bevarande  eller användande.<p><a name="K4P7S4"></a></p><a class="paragraf" name="K4P8"><b>8 §</b></a>   Ett prov får samlas in till och bevaras i en biobank för  provgivarens vård eller behandling även om provgivaren på  grund av sjukdom, psykisk störning, försvagat hälsotillstånd  eller något annat liknande förhållande inte kan ta ställning  till frågan om hanteringen av provet. <p><a name="K4P8S2"></a></p><a class="paragraf" name="K4P9"><b>9 §</b></a>   Ett prov som enligt 5 eller 8 § bevaras för provgivarens  vård eller behandling får bevaras och användas endast för  provgivarens vård eller behandling eller för kvalitetssäkring  och utvecklingsarbete inom ramen för hälso- och  sjukvårdsverksamhet.<p><a name="K4P9S2"></a></p><h4 name="Nytt ändamål"><a name="Nytt ändamål">Nytt ändamål</a></h4><p><a name="K4P9S3"></a></p><a class="paragraf" name="K4P10"><b>10 §</b></a>   Ett prov som bevaras i en biobank får användas för ett  annat ändamål än det som omfattas av tidigare information och  samtycke bara om den som lämnat samtycket informerats om och  samtyckt till det nya ändamålet.<p><a name="K4P10S2"></a></p>

Ett prov som enligt 7 § bevaras för provgivarens vård eller  behandling får dock användas för kvalitetssäkring och  utvecklingsarbete inom ramen för hälso- och  sjukvårdsverksamhet samt för utbildning som bedrivs i  anslutning till hälso- och sjukvård, om provgivaren inte har  motsatt sig sådant användande. <p><a name="K4P10S3"></a></p>

Om den som lämnat samtycke har avlidit, får provet användas  för ett annat ändamål än samtycket avsåg bara om den avlidnes  närmaste anhöriga har informerats om, och efter skälig  betänketid inte motsatt sig, det nya ändamålet. <p><a name="K4P10S4"></a></p><a class="paragraf" name="K4P11"><b>11 §</b></a>   Om det nya ändamålet avser forskning som inte omfattas av  bestämmelsen i 12 § om klinisk läkemedelsprövning, ska  Etikprövningsmyndigheten eller Överklagandenämnden för  etikprövning i samband med att myndigheten eller nämnden  godkänner det nya ändamålet också besluta om vilka krav som  ska gälla i fråga om information och samtycke för att proverna  i biobanken ska få användas för det nya ändamålet.<p><a name="K4P11S2"></a></p><a class="paragraf" name="K4P12"><b>12 §</b></a>   Om det nya ändamålet avser en klinisk läkemedelsprövning,  får proverna användas för en sådan prövning i enlighet med den  ansökan om tillstånd till klinisk läkemedelsprövning som har  beviljats eller anses ha beviljats i enlighet med förordning 
(EU) nr 536/2014. Detta gäller dock endast om ansökan om  tillstånd innehåller uppgifter om insamling, lagring och  användning av biologiska prover.<p><a name="K4P12S2"></a></p><h4 name="Återkallelse och begränsning av samtycke"><a name="Återkallelse och begränsning av samtycke">Återkallelse och begränsning av samtycke</a></h4><p><a name="K4P12S3"></a></p><a class="paragraf" name="K4P13"><b>13 §</b></a>   Ett samtycke till bevarande eller användning av ett prov  får när som helst återkallas. Om återkallelsen avser samtycke  till bevarandet av provet eller till all användning av  detsamma, ansvarar den som är ansvarig för biobanken för att  provet omedelbart förstörs. Om det inte är möjligt att  förstöra provet utan att andra prover förstörs, ansvarar den  som är ansvarig för biobanken för att provet omedelbart  avidentifieras. <p><a name="K4P13S2"></a></p><a class="paragraf" name="K4P14"><b>14 §</b></a>   Provgivaren eller den som lämnat samtycke till användning  av ett prov får när som helst anmäla att ett prov inte får  användas till ett eller flera av de ändamål som är tillåtna  enligt denna lag. En sådan anmälan ska dokumenteras i  provgivarens patientjournal eller i ett register som förs i  anslutning till biobanken.<p><a name="K4P14S2"></a></p><h4 name="Undantag från kravet på samtycke"><a name="Undantag från kravet på samtycke">Undantag från kravet på samtycke</a></h4><p><a name="K4P14S3"></a></p><a class="paragraf" name="K4P15"><b>15 §</b></a>   Det krävs inte samtycke för att ett prov ur en biobank  som samlats in och bevaras för vård eller behandling ska få  användas för att identifiera en avliden person.<p><a name="K4P15S2"></a></p><br /><h3 name="K5"><a name="K5">5 kap. Tillgängliggörande av prover och uppgifter
</a></h3><p><a name="K4P15S2"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="K4P15S3"></a></p><a class="paragraf" name="K5P1"><b>1 §</b></a>   Ett prov ur en biobank får, under de förutsättningar som  anges i detta kapitel, tillgängliggöras genom att<br />
   1. det lämnas ut, <br />
   2. det skickas för att en viss åtgärd ska utföras, eller <br />
   3. det görs en överlåtelse av den provsamling eller den  biobank som provet ingår i.<p><a name="K5P1S2"></a></p>

Ett prov ur en biobank får tillgängliggöras endast för  juridiska personer.<p><a name="K5P1S3"></a></p><a class="paragraf" name="K5P2"><b>2 §</b></a>   Ett prov ur en biobank får inte tillgängliggöras i  vinstsyfte.<p><a name="K5P2S2"></a></p><h4 name="Kodning"><a name="Kodning">Kodning</a></h4><p><a name="K5P2S3"></a></p><a class="paragraf" name="K5P3"><b>3 §</b></a>   Ett prov som tillgängliggörs ska vara kodat, om inte detta  hindrar att ändamålet med tillgängliggörandet uppfylls.<p><a name="K5P3S2"></a></p><a class="paragraf" name="K5P4"><b>4 §</b></a>   Om ett kodat prov från provgivaren tillgängliggörs  samtidigt som andra personuppgifter från provgivaren, ska  personuppgifterna tillgängliggöras på ett sådant sätt att de  inte av någon obehörig kan kopplas samman med provet.<p><a name="K5P4S2"></a></p><a class="paragraf" name="K5P5"><b>5 §</b></a>   Om patienten har samtyckt till det, ska en journalhandling  inom enskild hälso- och sjukvård som rör en viss patient  tillgängliggöras för den som har fått tillgång till ett kodat  prov från patienten.<p><a name="K5P5S2"></a></p><h4 name="Utlämnande"><a name="Utlämnande">Utlämnande</a></h4><p><a name="K5P5S3"></a></p><a class="paragraf" name="K5P6"><b>6 §</b></a>   Ett prov får endast lämnas ut till en mottagare i Sverige  efter att mottagaren har begärt det. <p><a name="K5P6S2"></a></p>

Ett prov som lämnas ut upphör att vara en del av den biobank  det lämnades ut från. Ett prov som bevaras efter utlämnandet  ska ingå i en ny eller befintlig biobank hos mottagaren.<p><a name="K5P6S3"></a></p><h4 name="Skicka ett prov för att en viss åtgärd ska utföras"><a name="Skicka ett prov för att en viss åtgärd ska utföras">Skicka ett prov för att en viss åtgärd ska utföras</a></h4><p><a name="K5P6S4"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="K5P6S5"></a></p><a class="paragraf" name="K5P7"><b>7 §</b></a>   Ett prov får skickas till en juridisk person för att en  viss åtgärd ska utföras. Provet upphör då inte att ingå i den  biobank som det skickades från.<p><a name="K5P7S2"></a></p><a class="paragraf" name="K5P8"><b>8 §</b></a>   När ett prov skickas från en biobank för att en viss  åtgärd ska utföras, ska den som är ansvarig för biobanken<br />
   1. upprätta ett avtal med mottagaren om ändamålet med  tillgängliggörandet och vad som ska ske med provet efter att  åtgärden har utförts, och<br />
   2. ställa som villkor för tillgängliggörandet att<br />
      a) ett prov som finns bevarat hos mottagaren ska, om den  biobanksansvarige begär det, återlämnas eller omedelbart  förstöras eller, om det inte är möjligt att förstöra det utan  att andra prover förstörs, avidentifieras, och<br />
      b) mottagaren inte använder provet för något annat än det  angivna ändamålet.<p><a name="K5P8S2"></a></p><a class="paragraf" name="K5P9"><b>9 §</b></a>   Ett prov som ska användas för att utreda en skada enligt  patient-skadelagen (1996:799) får tillgängliggöras endast på  sätt som anges i 1 § första stycket 2.<p><a name="K5P9S2"></a></p><h4 name="Ytterligare krav för att ett prov ska få skickas för forskning"><a name="Ytterligare krav för att ett prov ska få skickas för forskning">Ytterligare krav för att ett prov ska få skickas för forskning</a></h4><p><a name="K5P9S3"></a></p><a class="paragraf" name="K5P10"><b>10 §</b></a>   Ett prov får skickas för forskning endast om provet ska  ingå i<br />
   1. forskning som har godkänts av Etikprövningsmyndigheten  eller Överklagandenämnden för etikprövning enligt lagen 
(2003:460) om etikprövning av forskning som avser människor, <br />
   2. en klinisk läkemedelsprövning som har beviljats eller anses  ha beviljats tillstånd i enlighet med förordning (EU) nr 
536/2014,<br />
   3. en klinisk prövning som får påbörjas eller genomföras i  enlighet med bestämmelser i förordning (EU) 2017/745 eller  enligt lagen (2021:600) med kompletterande bestämmelser till  EU:s förordningar om medicintekniska produkter eller  föreskrifter meddelade i anslutning till den lagen, eller<br />
   4. en prestandastudie som får påbörjas eller genomföras i  enlighet med bestämmelser i förordning (EU) 2017/746.<p><a name="K5P10S2"></a></p><h4 name="Ytterligare krav för att ett prov ska få skickas till  Rättsmedicinalverket eller Polismyndigheten"><a name="Ytterligare krav för att ett prov ska få skickas till  Rättsmedicinalverket eller Polismyndigheten">Ytterligare krav för att ett prov ska få skickas till  Rättsmedicinalverket eller Polismyndigheten</a></h4><p><a name="K5P10S3"></a></p><a class="paragraf" name="K5P11"><b>11 §</b></a>   Om Rättsmedicinalverket eller Polismyndigheten begär det,  ska ett prov skickas till verket eller myndigheten för  identifiering av en avliden person. Detta gäller dock endast  om<br />
   1. provet samlats in eller bevaras för vård eller behandling,  och<br />
   2. det finns särskilda skäl. <p><a name="K5P11S2"></a></p>

När ett prov skickas ska även de tillhörande personuppgifter  som behövs skickas.<p><a name="K5P11S3"></a></p><h4 name="Överlåtelse"><a name="Överlåtelse">Överlåtelse</a></h4><p><a name="K5P11S4"></a></p><a class="paragraf" name="K5P12"><b>12 §</b></a>   En provsamling eller biobank får överlåtas endast till en  mottagare i Sverige. <p><a name="K5P12S2"></a></p>

Vid en överlåtelse övergår ansvaret för förvaring och  användning av proverna till mottagaren. Ändamålet med en  provsamling ändras inte i och med att den överlåts.<p><a name="K5P12S3"></a></p>

Provsamlingen eller biobanken får överlåtas endast om det  finns särskilda skäl och Inspektionen för vård och omsorg  beslutar att godkänna överlåtelsen.<p><a name="K5P12S4"></a></p><h4 name="Prövning av frågor om tillgängliggörande"><a name="Prövning av frågor om tillgängliggörande">Prövning av frågor om tillgängliggörande</a></h4><p><a name="K5P12S5"></a></p><a class="paragraf" name="K5P13"><b>13 §</b></a>   Den som är ansvarig för en biobank ska pröva ansökningar  om tillgängliggörande av prover. På sökandens begäran ska  beslutet omprövas av huvudmannen för biobanken. <p><a name="K5P13S2"></a></p>

Sökanden ska underrättas om sin rätt att begära omprövning.<p><a name="K5P13S3"></a></p><a class="paragraf" name="K5P14"><b>14 §</b></a>   Frågor om utlämnande av en journalhandling enligt 5 §  prövas av den som är ansvarig för patientjournalen. Anser den  ansvariga att journalhandlingen eller någon del av den inte  bör lämnas ut, ska han eller hon genast med ett eget yttrande  överlämna frågan till Inspektionen för vård och omsorg för  prövning. <p><a name="K5P14S2"></a></p>

I fråga om överklagande av Inspektionen för vård och omsorgs  beslut enligt första stycket gäller 6 kap. 7-11 §§  offentlighets- och sekretesslagen (2009:400).<p><a name="K5P14S3"></a></p><br /><h3 name="K6"><a name="K6">6 kap. Nedläggning av en biobank och en provsamling
</a></h3><p><a name="K5P14S2"></a></p><a class="paragraf" name="K6P1"><b>1 §</b></a>   Huvudmannen för en biobank får besluta att biobanken eller  att en eller flera provsamlingar ska läggas ned. <p><a name="K6P1S2"></a></p>

Om en biobank läggs ned, ansvarar huvudmannen för biobanken  för att beslutet om nedläggning anmäls till Inspektionen för  vård och omsorg. Anmälan ska innehålla uppgift om vad som har  skett med proverna i biobanken. <p><a name="K6P1S3"></a></p><br /><h3 name="K7"><a name="K7">7 kap. Biobank med prover från barn
</a></h3><p><a name="K6P1S2"></a></p><h4 name="Tillämpningsområde"><a name="Tillämpningsområde">Tillämpningsområde</a></h4><p><a name="K6P1S3"></a></p><a class="paragraf" name="K7P1"><b>1 §</b></a>   Vårdgivare som regeringen bestämmer får för de ändamål som  anges i 2 § samla in, bevara eller använda prover från nyfödda  barn i en särskild biobank (PKU-biobanken). Detsamma gäller  för prover från barn som inte lämnat sådana prover som  nyfödda.<p><a name="K7P1S2"></a></p><h4 name="Tillåtna ändamål för prover i PKU-biobanken"><a name="Tillåtna ändamål för prover i PKU-biobanken">Tillåtna ändamål för prover i PKU-biobanken</a></h4><p><a name="K7P1S3"></a></p><a class="paragraf" name="K7P2"><b>2 §</b></a>   Prover får samlas in till och bevaras i PKU-biobanken  endast för<br />
   1. analyser och andra undersökningar för att spåra och  diagnostisera sådana sjukdomar som anges i föreskrifter som  har meddelats med stöd av 8 § andra stycket,<br />
   2. retrospektiv diagnostik av andra sjukdomar hos enskilda  barn,<br />
   3. epidemiologiska undersökningar,<br />
   4. uppföljning, utvärdering och kvalitetssäkring av  verksamheten, eller<br />
   5. klinisk forskning och utveckling.<p><a name="K7P2S2"></a></p>

Ett prov ur PKU-biobanken får användas endast<br />
   1. för något av de ändamål som anges i första stycket, eller<br />
   2. för att utreda skador enligt patientskadelagen (1996:799).<p><a name="K7P2S3"></a></p>

Ett prov ur PKU-biobanken får också, under de förutsättningar  som anges i 5 kap. 11 § första stycket, användas för att  identifiera personer som har avlidit.<p><a name="K7P2S4"></a></p><h4 name="Skyldighet att lämna ut prover"><a name="Skyldighet att lämna ut prover">Skyldighet att lämna ut prover</a></h4><p><a name="K7P2S5"></a></p><a class="paragraf" name="K7P3"><b>3 §</b></a>   En vårdgivare är skyldig att med iakttagande av kraven i 
4 kap. lämna ut sådana prover som avses i 1 § för analys och  för att bevaras i PKU-biobanken.<p><a name="K7P3S2"></a></p><h4 name="Register"><a name="Register">Register</a></h4><p><a name="K7P3S3"></a></p><a class="paragraf" name="K7P4"><b>4 §</b></a>   Vårdgivare som avses i 1 § får med hjälp av automatiserad  behandling eller annan behandling av personuppgifter föra ett  särskilt register för screening av prover från barn för sådana  sjukdomar som anges i föreskrifter som har meddelats med stöd  av 8 § andra stycket (PKU-registret).<p><a name="K7P4S2"></a></p>

Vårdgivaren är personuppgiftsansvarig för registret.<p><a name="K7P4S3"></a></p><a class="paragraf" name="K7P5"><b>5 §</b></a>   PKU-registret får användas endast för de ändamål som anges  i 2 § och för framställning av statistik.<p><a name="K7P5S2"></a></p><a class="paragraf" name="K7P6"><b>6 §</b></a>   För varje provgivare får endast följande uppgifter  registreras:<br />
   1. moderns namn, personnummer och hemort,<br />
   2. graviditetens längd,<br />
   3. provgivarens födelsetid, födelsevikt, kön och personnummer  samt ordningstal vid flerbörd,<br />
   4. den enhet inom sjukvården som tagit provet,<br />
   5. analys- och undersökningsresultat,<br />
   6. diagnos,<br />
   7. uppgifter om behandling av diagnostiserade sjukdomar, <br />
   8. uppgifter som kan ha betydelse för tolkning och uppföljning  av resultatet, och<br />
   9. uppgifter om information till och samtycke från provgivaren  eller hans eller hennes vårdnadshavare.<p><a name="K7P6S2"></a></p><a class="paragraf" name="K7P7"><b>7 §</b></a>   En vårdgivare är skyldig att lämna uppgifter enligt 6 §  till PKU-registret när prov tagits på ett barn och barnets  vårdnadshavare uttryckligen har samtyckt till överlämnandet.<p><a name="K7P7S2"></a></p>

Innan vårdnadshavaren lämnar sitt samtycke ska han eller hon  ha informerats om vilka uppgifter som registreras och om  ändamålet med registreringen.<p><a name="K7P7S3"></a></p>

Om barnet har uppnått en sådan ålder och mognad att han eller  hon kan ta ställning till frågan om uppgiftsöverföringen,  gäller det som sägs i första och andra styckena om  vårdnadshavaren barnet självt.<p><a name="K7P7S4"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="K7P7S5"></a></p><a class="paragraf" name="K7P8"><b>8 §</b></a>   Regeringen får meddela föreskrifter om vilka kriterier som  ska beaktas för att en sjukdom ska få spåras och  diagnostiseras i enlighet med 2 § första stycket 1.<p><a name="K7P8S2"></a></p>

Regeringen eller den myndighet som regeringen bestämmer får  meddela föreskrifter om vilka medfödda sjukdomar som proverna  i PKU-biobanken får användas för i enlighet med 2 § första  stycket 1.<p><a name="K7P8S3"></a></p><br /><h3 name="K8"><a name="K8">8 kap. Övriga bestämmelser 
</a></h3><p><a name="K7P8S2"></a></p><h4 name="Straffbestämmelser"><a name="Straffbestämmelser">Straffbestämmelser</a></h4><p><a name="K7P8S3"></a></p><a class="paragraf" name="K8P1"><b>1 §</b></a>   Till böter döms den som uppsåtligen eller av oaktsamhet <br />
   1. använder ett prov i strid med 2 kap. 5 § andra eller tredje  stycket eller 7 kap. 2 § andra eller tredje stycket, <br />
   2. inrättar en biobank utan att göra en anmälan enligt 2 kap. 
8 §,<br />
   3. förvarar ett prov i en biobank i strid med 2 kap. 9 §,<br />
   4. inte ger information eller inhämtar samtycke enligt 4 kap. 
2 §, 6 § första stycket eller 10 § första stycket,<br />
   5. inte förstör eller avidentifierar ett prov enligt 4 kap. 
13 §,<br />
   6. tillgängliggör ett prov ur en biobank i strid med 5 kap. 
6 § första stycket eller 8 §,<br />
   7. överlåter en provsamling i strid med 5 kap. 12 § tredje  stycket, eller<br />
   8. inte lämnar ut ett prov enligt 7 kap. 3 §.<p><a name="K8P1S2"></a></p>

I 8 kap. 6 § lagen (2006:351) om genetisk integritet m.m.  finns bestämmelser om straff för den som i vinstsyfte  överlåter biologiskt material.<p><a name="K8P1S3"></a></p><h4 name="Skadestånd"><a name="Skadestånd">Skadestånd</a></h4><p><a name="K8P1S4"></a></p><a class="paragraf" name="K8P2"><b>2 §</b></a>   Om ett prov hanteras i strid med denna lag ska huvudmannen  för biobanken ersätta provgivaren för den skada och kränkning  av den personliga integriteten som hanteringen har orsakat  honom eller henne.<p><a name="K8P2S2"></a></p><h4 name="Tillsyn"><a name="Tillsyn">Tillsyn</a></h4><p><a name="K8P2S3"></a></p><a class="paragraf" name="K8P3"><b>3 §</b></a>   Inspektionen för vård och omsorg utövar tillsyn över att  denna lag och föreskrifter som har meddelats i anslutning till  lagen följs. Den myndighet som är tillsynsmyndighet enligt  EU:s dataskyddsförordning utövar dock tillsyn över  behandlingen av personuppgifter.<p><a name="K8P3S2"></a></p>

Den som bedriver verksamhet som står under tillsyn enligt  denna lag är skyldig att på Inspektionen för vård och omsorgs  begäran lämna ut handlingar, prover och annat material som rör  verksamheten samt att lämna de upplysningar om verksamheten  som inspektionen behöver för sin tillsyn.<p><a name="K8P3S3"></a></p>

Inspektionen för vård och omsorg får förelägga den som  bedriver verksamheten att lämna ut vad som begärs. Ett beslut  om föreläggande får förenas med vite.<p><a name="K8P3S4"></a></p><a class="paragraf" name="K8P4"><b>4 §</b></a>   Inspektionen för vård och omsorg, eller den som  inspektionen förordnar, har rätt att inspektera verksamhet som  står under tillsyn enligt denna lag.<p><a name="K8P4S2"></a></p>

En inspektion kan vara anmäld eller oanmäld. Den som utför  inspektionen har rätt att få tillträde till lokaler eller  andra utrymmen som används för verksamheten, dock inte  bostäder. Den som utför inspektionen har rätt att tillfälligt  omhänderta handlingar, prover och annat material som rör  verksamheten. <p><a name="K8P4S3"></a></p>

Den vars verksamhet inspekteras är skyldig att lämna den hjälp  som behövs vid inspektionen.<p><a name="K8P4S4"></a></p><a class="paragraf" name="K8P5"><b>5 §</b></a>   Den som utför inspektionen har rätt att få den hjälp av  Polismyndigheten som behövs för att inspektionen ska kunna  genomföras.<p><a name="K8P5S2"></a></p>

Sådan hjälp får begäras endast om<br />
   1. det på grund av särskilda omständigheter kan befaras att  åtgärden inte kan utföras utan att en polismans särskilda  befogenheter enligt 10 § polislagen (1984:387) behöver  tillgripas, eller<br />
   2. det annars finns synnerliga skäl.<p><a name="K8P5S3"></a></p><a class="paragraf" name="K8P6"><b>6 §</b></a>   Om Inspektionen för vård och omsorg får kännedom om att  någon har brutit mot en bestämmelse som gäller verksamhet som  enligt denna lag står under inspektionens tillsyn, ska  inspektionen vidta åtgärder så att bestämmelsen följs och, om  det inte ger resultat, göra anmälan till åtal.<p><a name="K8P6S2"></a></p><h4 name="Överklagande "><a name="Överklagande ">Överklagande </a></h4><p><a name="K8P6S3"></a></p><a class="paragraf" name="K8P7"><b>7 §</b></a>   Följande beslut får överklagas till Inspektionen för vård  och omsorg:<br />
   1. beslut enligt 4 kap. 5 § om att samla in eller bevara ett  prov från ett barn utan vårdnadshavares samtycke, och<br />
   2. beslut enligt 5 kap. 11 § om att inte skicka ett prov för  att identifiera en avliden person. <p><a name="K8P7S2"></a></p>

Beslut enligt 5 kap. 11 § får överklagas endast av  Rättsmedicinalverket eller Polismyndigheten.<p><a name="K8P7S3"></a></p>

Inspektionen för vård och omsorgs beslut enligt denna lag får  överklagas till allmän förvaltningsdomstol. <p><a name="K8P7S4"></a></p>

Prövningstillstånd krävs vid överklagande till kammarrätten.<p><a name="K8P7S5"></a></p>

Andra beslut enligt denna lag får inte överklagas.<p><a name="K8P7S6"></a></p><a class="paragraf" name="K8P8"><b>8 §</b></a>   Om en enskild som huvudman för en biobank fattar ett  beslut som avses i 7 § tillämpas i fråga om överklagande 43-47 §§ förvaltningslagen (2017:900). Huvudmannen för biobanken  ska då jämställas med en myndighet.<p><a name="K8P8S2"></a></p><h4 name="Besluts verkställbarhet"><a name="Besluts verkställbarhet">Besluts verkställbarhet</a></h4><p><a name="K8P8S3"></a></p><a class="paragraf" name="K8P9"><b>9 §</b></a>   Inspektionen för vård och omsorgs eller allmän  förvaltningsdomstols beslut enligt denna lag gäller  omedelbart, om inte inspektionen eller domstolen beslutar  något annat.<p><a name="K8P9S2"></a></p><h4 name="Bemyndiganden"><a name="Bemyndiganden">Bemyndiganden</a></h4><p><a name="K8P9S3"></a></p><a class="paragraf" name="K8P10"><b>10 §</b></a>   Regeringen eller den myndighet som regeringen bestämmer  får meddela föreskrifter om<br />
   1. vilka myndigheter som får ha direktåtkomst till det  register över biobanker som Inspektionen för vård och omsorg  för,<br />
   2. tider för bevarande av prover i biobanker,<br />
   3. förvaring och kodning av prover i biobanker,<br />
   4. den information som ska ges enligt denna lag,<br />
   5. det samtycke som ska lämnas av provgivaren,<br />
   6. spårbarhet av prover i biobanker, <br />
   7. förfarandet vid anmälningar om inrättande av biobanker,<br />
   8. gallring av prover i biobanker,<br />
   9. nedläggning av biobanker, och<br />
   10. överlåtelse av provsamlingar.<p><a name="K8P10S2"></a></p><br /><h3 name="overgang"><a name="overgang">Övergångsbestämmelser</a></h3>
2023:38<br />
   1. Denna lag träder i kraft den 1 juli 2023.<br />
   2. Lagen tillämpas även på prover som har samlats in före  ikraftträdandet. Dock krävs inget nytt samtycke för sådana  prover så länge det inte är fråga om ett nytt ändamål enligt 
4 kap. 10 § första eller tredje stycket, 11 eller 12 §.<br />
   3. Om en biobank har inrättats och anmälts till Inspektionen  för vård och omsorg före ikraftträdandet får verksamheten  avseende biobanken fortsätta att bedrivas utan att en ny  anmälan till Inspektionen för vård och omsorg görs enligt 
2 kap. 8 §.<br />
   4. Genom lagen upphävs lagen (2002:297) om biobanker i hälso-  och sjukvården m.m.<br />
   5. Den upphävda lagen ska dock fortsätta att gälla fram till  och med den 31 januari 2025 för ansökningar om tillstånd till  en klinisk läkemedelsprövning som har lämnats in före den 
31 januari 2022. <br />
   6. Den upphävda lagen gäller för en klinisk läkemedelsprövning  fram till och med den 31 januari 2025 i det fall ansökan om  tillstånd till den kliniska läkemedelsprövningen har lämnats  in efter den 31 januari 2022 men före den 31 januari 2023, och  om sponsorn har begärt att ansökan ska handläggas enligt den  upphävda lagen.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>