<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2023:463) om behandling av personuppgifter vid Utbetalningsmyndigheten - SFS sfs-2023-463</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2023:463) om behandling av personuppgifter vid Utbetalningsmyndigheten</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2023:463</span> •
                <span><strong>Utfärdad:</strong> 2023-06-22</span>
            </div>
        </header>

        <main class="law-content">
            <h2>Förordning (2023:463) om behandling av personuppgifter vid Utbetalningsmyndigheten</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:463<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2023-06-22 <br />  


<b>Ändrad</b>:   
t.o.m. SFS 2025:38<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:463">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:463">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Allmänna bestämmelser"><a name="Allmänna bestämmelser">Allmänna bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns bestämmelser som kompletterar  lagen (2023:457) om behandling av personuppgifter vid  Utbetalningsmyndigheten. Termer och uttryck i förordningen har  samma betydelse som i lagen.<p><a name="P1S2"></a></p>

Förordningen är meddelad med stöd av 8 kap. 7 §  regeringsformen.<p><a name="P1S3"></a></p><a class="paragraf" name="P2"><b>2 §</b></a>   Bestämmelserna i denna förordning gäller även vid  behandling av uppgifter om avlidna.<p><a name="P2S2"></a></p><h4 name="Tillgång till personuppgifter"><a name="Tillgång till personuppgifter">Tillgång till personuppgifter</a></h4><p><a name="P2S3"></a></p><a class="paragraf" name="P3"><b>3 §</b></a>   Utöver vad som framgår av 1 kap. 11 § lagen (2023:457) om  behandling av personuppgifter vid Utbetalningsmyndigheten ska  det ställas krav på att den som tilldelas behörighet för  åtkomst till personuppgifter har genomgått utbildning i  behandling av personuppgifter eller har erfarenhet som har  gett motsvarande kunskaper.<p><a name="P3S2"></a></p><a class="paragraf" name="P4"><b>4 §</b></a>   Utbetalningsmyndigheten ansvarar för att det inom  myndigheten finns rutiner för att tilldela, förändra, ta bort  och regelbundet följa upp behörigheter för åtkomst till  personuppgifter.<p><a name="P4S2"></a></p><a class="paragraf" name="P5"><b>5 §</b></a>   Utbetalningsmyndigheten ansvarar för att det inom  myndigheten finns rutiner för att dokumentera och regelbundet  kontrollera åtkomst till personuppgifter.<p><a name="P5S2"></a></p><h4 name="Transaktionskontoregistret"><a name="Transaktionskontoregistret">Transaktionskontoregistret</a></h4><p><a name="P5S3"></a></p><a class="paragraf" name="P6"><b>6 §</b></a>   I förordningen (2023:462) om transaktionskonto vid  Utbetalningsmyndigheten finns bestämmelser om myndigheters och  enskildas rätt att ta del av uppgifter i systemet med  transaktionskonto.<p><a name="P6S2"></a></p><h4 name="Uppgiftssamlingen för dataanalyser och urval"><a name="Uppgiftssamlingen för dataanalyser och urval">Uppgiftssamlingen för dataanalyser och urval</a></h4><p><a name="P6S3"></a></p><a class="paragraf" name="P7"><b>7 §</b></a>   Utbetalningsmyndigheten ansvarar för att det inom  myndigheten finns rutiner för hur urvalsmodeller ska utformas  och hur sökbegrepp får användas i uppgiftssamlingen för  dataanalyser och urval.<p><a name="P7S2"></a></p><a class="paragraf" name="P8"><b>8 §</b></a>   I uppgiftssamlingen för dataanalyser och urval får det  behandlas uppgifter som omfattas av 3-7 och 11 §§ lagen 
(2023:456) om skyldighet att lämna uppgifter till  Utbetalningsmyndigheten.<p><a name="P8S2"></a></p>

I uppgiftssamlingen får det vidare behandlas uppgifter om<br />
   1. en fysisk persons identitet, medborgarskap, uppehållsrätt,  bosättning, familjeförhållanden, adress och andra  kontaktuppgifter samt uppgifter om ombud,<br />
   2. en juridisk persons identitet, säte, ägarförhållanden,  firmatecknare och andra företrädare, kontaktpersoner samt  kontaktuppgifter,<br />
   3. en utbetalning som avser en ekonomisk förmån, ett  ekonomiskt stöd eller en återbetalning av ett överskott på  skattekontot samt uppgifter om enskildas kontouppgifter,<br />
   4. företag och andra juridiska personer, företrädare och  huvudmän som finns i Bolagsverkets register,<br />
   5. skulder hos Kronofogdemyndigheten för företag och andra  juridiska personer samt deras företrädare, <br />
   6. fastigheter, byggnader och lagfarter från  fastighetsregistret, och<br />
   7. urvalsträffar samt resultatet av en inledande eller en  fördjupad granskning enligt lagen (2023:455) om  Utbetalningsmyndighetens granskning av utbetalningar.<p><a name="P8S3"></a></p>

I uppgiftssamlingen får det även behandlas en uppgift av  liknande slag som anges i första och andra styckena och som är  nödvändig för myndighetens dataanalyser och urval.  Förordning (2025:38).<p><a name="P8S4"></a></p><h4 name="Fortsatt behandling av vissa personuppgifter"><a name="Fortsatt behandling av vissa personuppgifter">Fortsatt behandling av vissa personuppgifter</a></h4><p><a name="P8S5"></a></p><a class="paragraf" name="P9"><b>9 §</b></a>   Personuppgifter som behandlas vid Centrala  studiestödsnämndens utbetalning av studielån får fortsätta att  behandlas i transaktionskontoregistret trots att den tid som  anges i 4 kap. 2 § lagen (2023:457) om behandling av  personuppgifter vid Utbetalningsmyndigheten har löpt ut, dock  som längst två år efter utgången av det kalenderår då full  återbetalning skedde eller betalningsskyldigheten annars  upphörde.<p><a name="P9S2"></a></p><a class="paragraf" name="P10"><b>10 §</b></a>   Personuppgifter som behandlas i en sammanställning av  resultatet av en fördjupad granskning får fortsätta att  behandlas trots att den tid som anges i 4 kap. 3 § lagen 
(2023:457) om behandling av personuppgifter vid  Utbetalningsmyndigheten har löpt ut, dock som längst fem år  efter utgången av det år då den fördjupade granskningen  avslutades.<p><a name="P10S2"></a></p><h4 name="Rätt att meddela föreskrifter och beslut"><a name="Rätt att meddela föreskrifter och beslut">Rätt att meddela föreskrifter och beslut</a></h4><p><a name="P10S3"></a></p><a class="paragraf" name="P11"><b>11 §</b></a>   Utbetalningsmyndigheten får meddela föreskrifter om att  personuppgifter som avses i 4 kap. 1-3 §§ lagen (2023:457) om  behandling av personuppgifter vid Utbetalningsmyndigheten får  behandlas under viss tid.<p><a name="P11S2"></a></p>

Utbetalningsmyndigheten får också i ett enskilt fall besluta  om sådan behandling som avses i första stycket.<p><a name="P11S3"></a></p><a class="paragraf" name="P12"><b>12 §</b></a>   Riksarkivet får, efter att ha gett  Utbetalningsmyndigheten tillfälle att yttra sig, meddela  föreskrifter om att personuppgifter som avses i 4 kap. 1-3 §§  lagen (2023:457) om behandling av personuppgifter vid  Utbetalningsmyndigheten får fortsätta att behandlas för  arkivändamål av allmänt intresse, vetenskapliga eller  historiska forskningsändamål eller statistiska ändamål.<p><a name="P12S2"></a></p>

Riksarkivet får meddela föreskrifter om att handlingar eller  uppgifter som ska bevaras för sådana ändamål ska överlämnas  till en arkivmyndighet.<p><a name="P12S3"></a></p><a class="paragraf" name="P13"><b>13 §</b></a>   Utbetalningsmyndigheten får meddela föreskrifter om  verkställigheten av lagen (2023:457) om behandling av  personuppgifter vid Utbetalningsmyndigheten och av denna  förordning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>