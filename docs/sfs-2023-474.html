<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2023:474) om polisiära befogenheter i gränsnära områden - SFS sfs-2023-474</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2023:474) om polisiära befogenheter i gränsnära områden</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2023:474</span> •
                <span><strong>Utfärdad:</strong> 2023-06-22</span>
            </div>
        </header>

        <main class="law-content">
            <h2>Lag (2023:474) om polisiära befogenheter i gränsnära områden</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:474<br />

<b>Departement/myndighet</b>:   
Justitiedepartementet L4 <br />  

<b>Utfärdad</b>:   
2023-06-22 <br />  


<b>Ändrad</b>:   
t.o.m. SFS 2025:647<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:474">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:474">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller särskilda bestämmelser om inre  utlänningskontroll och brottsbekämpning i gränsnära områden.<p><a name="P1S2"></a></p><h4 name="Vad som avses med gränsnära områden"><a name="Vad som avses med gränsnära områden">Vad som avses med gränsnära områden</a></h4><p><a name="P1S3"></a></p><a class="paragraf" name="P2"><b>2 §</b></a>   Med gränsnära områden avses i denna lag följande platser  och områden i närheten av dem:<br />
   1. flygplatser och hamnar som har direktförbindelse med  utlandet för kommersiell gods- eller passagerartrafik,<br />
   2. järnvägsstationer som har direkt förbindelse med utlandet  för kommersiell passagerartrafik,<br />
   3. broar för vägtrafik till eller från utlandet, och<br />
   4. gränsövergångsställen på allmänna vägar.<p><a name="P2S2"></a></p><h4 name="Ingripanden i gränsnära områden"><a name="Ingripanden i gränsnära områden">Ingripanden i gränsnära områden</a></h4><p><a name="P2S3"></a></p><h4 name="Inre utlänningskontroll"><a name="Inre utlänningskontroll">Inre utlänningskontroll</a></h4><p><a name="P2S4"></a></p><a class="paragraf" name="P3"><b>3 §</b></a>   I ett gränsnära område får en polisman eller en  kustbevakningstjänsteman vidta kontroll enligt 9 kap. 9 §  första och andra styckena utlänningslagen (2005:716) trots att  förutsättningarna enligt den paragrafens tredje stycke inte är  uppfyllda. Kontrollerna ska vara selektiva och får inte  utformas eller utföras på ett sådant sätt att de innebär en  systematisk kontroll av personer.<p><a name="P3S2"></a></p>

Regeringen eller den myndighet som regeringen bestämmer får  meddela ytterligare föreskrifter om begränsningar av rätten  att vidta kontroll.<p><a name="P3S3"></a></p><a class="paragraf" name="P4"><b>4 §</b></a>   Vid en kontroll enligt 9 kap. 9 § första och andra  styckena utlänningslagen (2005:716) i ett gränsnära område får  befogenheterna i 5 och 7 §§ användas i området. <i>Lag (2023:736)</i>.<p><a name="P4S2"></a></p><a class="paragraf" name="P5"><b>5 §</b></a>   Om en utlänning vid en kontroll inte på begäran överlämnar  pass eller andra handlingar som visar att han eller hon har  rätt att uppehålla sig i Sverige, får en polisman eller en  kustbevakningstjänsteman, i den utsträckning det behövs för  att söka efter sådana handlingar<br />
   1. kroppsvisitera utlänningen, om det kan antas att han eller  hon bär handlingarna på sig, eller<br />
   2. genomsöka ett transportmedel, om det kan antas att  handlingarna förvaras där.<p><a name="P5S2"></a></p><a class="paragraf" name="P6"><b>6 §</b></a>   Har upphävts genom <i>lag (2023:736)</i>.<p><a name="P6S2"></a></p><a class="paragraf" name="P7"><b>7 §</b></a>   Om det behövs för att genomföra en kontroll, får en  polisman eller en kustbevakningstjänsteman stoppa ett  transportmedel.<p><a name="P7S2"></a></p><h4 name="Kroppsvisitation och husrannsakan för att förebygga eller  upptäcka brottslig verksamhet"><a name="Kroppsvisitation och husrannsakan för att förebygga eller  upptäcka brottslig verksamhet">Kroppsvisitation och husrannsakan för att förebygga eller  upptäcka brottslig verksamhet</a></h4><p><a name="P7S3"></a></p><a class="paragraf" name="P8"><b>8 §</b></a>   I ett gränsnära område får en polisman eller en  tulltjänsteman<br />
   1. kroppsvisitera en person i direkt samband med att han eller  hon reser in till eller ut från landet, eller<br />
   2. genomsöka ett transportmedel i direkt samband med att det  används vid en inresa till eller utresa från landet.<p><a name="P8S2"></a></p>

Åtgärderna får vidtas av<br />
   1. en polisman endast i den utsträckning det behövs för att  förebygga eller upptäcka brottslig verksamhet som innefattar  brott för vilket är föreskrivet fängelse i mer än ett år, och<br />
   2. en tulltjänsteman endast i den utsträckning det behövs för  att upptäcka brottslig verksamhet som innefattar brott enligt 
9 kap. 6 a § brottsbalken. <i>Lag (2025:647)</i>.<p><a name="P8S3"></a></p><h4 name="Utsträckt tillämpning i vissa fall"><a name="Utsträckt tillämpning i vissa fall">Utsträckt tillämpning i vissa fall</a></h4><p><a name="P8S4"></a></p><a class="paragraf" name="P9"><b>9 §</b></a>   Om en person lämnar ett gränsnära område innan ett  ingripande mot honom eller henne har slutförts, får 3-5, 7 och 
8 §§ tillämpas även utanför området om en polisman, en  kustbevakningstjänsteman eller en tulltjänsteman följer efter  personen i omedelbart samband med att personen lämnar området.<br /><i>Lag (2025:647)</i>.<p><a name="P9S2"></a></p><h4 name="Verkställighet av kroppsvisitation"><a name="Verkställighet av kroppsvisitation">Verkställighet av kroppsvisitation</a></h4><p><a name="P9S3"></a></p><a class="paragraf" name="P10"><b>10 §</b></a>   Kroppsvisitation enligt denna lag får inte göras mer  ingående än vad som krävs med hänsyn till ändamålet med  åtgärden. Den som visiteras ska visas all den hänsyn som  omständigheterna medger. Om möjligt ska ett vittne närvara.<p><a name="P10S2"></a></p>

Kroppsvisitation får inte genomföras eller bevittnas av andra  än personer av samma kön som den som ska visiteras eller av  läkare eller legitimerade sjuksköterskor. Detta gäller dock  inte om det finns synnerliga skäl eller om visitationen enbart  innebär att ett föremål som den enskilde har med sig  undersöks.<p><a name="P10S3"></a></p>

Den som ska kroppsvisiteras får hållas kvar för ändamålet upp  till tre timmar eller, om det finns synnerliga skäl,  ytterligare tre timmar. En polisman, en  kustbevakningstjänsteman eller en tulltjänsteman får ta med  den som ska visiteras till den plats där åtgärden ska  genomföras. <i>Lag (2025:647)</i>.<p><a name="P10S4"></a></p><h4 name="Dokumentation"><a name="Dokumentation">Dokumentation</a></h4><p><a name="P10S5"></a></p><a class="paragraf" name="P11"><b>11 §</b></a>   Protokoll ska föras över en kontroll som avses i 3 § och  över kroppsvisitation och husrannsakan enligt denna lag.<p><a name="P11S2"></a></p>

Av protokollet ska det framgå<br />
   1. vem som har fattat beslutet om ingripandet,<br />
   2. grunden för beslutet och tidpunkten när det har fattats,<br />
   3. vem eller vilka som har deltagit i ingripandet,<br />
   4. vem eller vilka som ingripandet har riktat sig mot,<br />
   5. tiden för ingripandet, och<br />
   6. vad som i övrigt har förekommit vid ingripandet.<p><a name="P11S3"></a></p>

Ansvarig för att protokollet upprättas är, i fråga om  uppgifter som avses i andra stycket 1 och 2, den som har  fattat beslutet och i övrigt den som varit förman vid  ingripandet.<p><a name="P11S4"></a></p>

I rättegångsbalken finns bestämmelser om protokoll över  förvar, beslag, husrannsakan, genomsökning på distans samt  kroppsvisitation och kroppsbesiktning.<p><a name="P11S5"></a></p><h4 name="Kamerabevakning i gränsnära områden"><a name="Kamerabevakning i gränsnära områden">Kamerabevakning i gränsnära områden</a></h4><p><a name="P11S6"></a></p><a class="paragraf" name="P12"><b>12 §</b></a>   Bestämmelser om kamerabevakning i gränsnära områden finns  i 11 och 14 c §§ kamerabevakningslagen (2018:1200).  <i>Lag (2025:224)</i>.<p><a name="P12S2"></a></p><a class="paragraf" name="P13"><b>13 §</b></a>   Personuppgifter som rör fordon och som har samlats in  genom kamerabevakning i ett gränsnära område får alltid  behandlas av Polismyndigheten, Säkerhetspolisen eller  Tullverket i sex månader efter det att uppgifterna samlades  in, om syftet med behandlingen är att förebygga, förhindra  eller upptäcka brottslig verksamhet eller utreda eller lagföra  brott. Detta gäller dock inte för personuppgifter i form av  bilder av enskilda.<p><a name="P13S2"></a></p>

Första stycket gäller också för personuppgifter som rör fordon  och som har samlats in genom kamerabevakning av tillfartsvägar  till ett sådant gränsnära område som avses i 2 § 3 eller 4, om  bevakningen bedrivits inom 20 kilometer från området.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>