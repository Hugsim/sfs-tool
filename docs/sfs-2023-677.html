<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2023:677) om frysning av tillgångar - SFS sfs-2023-677</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2023:677) om frysning av tillgångar</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2023:677</span> •
                <span><strong>Utfärdad:</strong> 2023-11-16</span>
            </div>
        </header>

        <main class="law-content">
            <h2>Lag (2023:677) om frysning av tillgångar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:677<br />

<b>Departement/myndighet</b>:   
Utrikesdepartementet <br />  

<b>Utfärdad</b>:   
2023-11-16 <br />  


<b>Ändrad</b>:   
t.o.m. SFS 2025:330<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:677">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:677">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens syfte och tillämpningsområde"><a name="Lagens syfte och tillämpningsområde">Lagens syfte och tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller bestämmelser för genomförande av  punkterna 1 c och d i Förenta nationernas säkerhetsråds  resolution 1373 (2001). Syftet med lagen är att förhindra och  motverka finansiering av terroristhandlingar i enlighet med  vad som anges i resolutionen. <p><a name="P1S2"></a></p>

Lagen gäller inte de fysiska eller juridiska personer som i  stället omfattas av frysningsåtgärder enligt en förordning om  ekonomiska sanktioner som har beslutats av Europeiska unionen.<p><a name="P1S3"></a></p><h4 name="Förhållandet till beslut om straffprocessuella tvångsmedel"><a name="Förhållandet till beslut om straffprocessuella tvångsmedel">Förhållandet till beslut om straffprocessuella tvångsmedel</a></h4><p><a name="P1S4"></a></p><a class="paragraf" name="P2"><b>2 §</b></a>   Beslut i brottmål om kvarstad, beslag och penningbeslag  enligt bestämmelserna i 26 och 27 kap. rättegångsbalken ska  gälla framför ett beslut om frysning enligt denna lag. Egendom  ska också kunna förverkas utan att ett beslut om frysning  enligt denna lag hindrar det.<p><a name="P2S2"></a></p>

Ett beslut i Sverige om beslag eller kvarstad eller ett beslut  om förverkande ska, om beslutet meddelas inom ramen för  internationellt straffrättsligt samarbete, gälla framför ett  beslut om frysning enligt denna lag. Detsamma gäller ett  beslut om att i Sverige verkställa ett motsvarande beslut som  har meddelats i en annan stat. <i>Lag (2025:330)</i>.<p><a name="P2S3"></a></p><h4 name="Ordförklaring"><a name="Ordförklaring">Ordförklaring</a></h4><p><a name="P2S4"></a></p><a class="paragraf" name="P3"><b>3 §</b></a>   Med frysning avses i denna lag ett enligt lagen meddelat  beslut som innebär <br />
   1. ett förbud för den som anges i beslutet och någon som avses  i 5 § att förfoga över sina tillgångar, och <br />
   2. ett förbud för var och en att tillhandahålla tillgångar  till den som anges i beslutet eller till någon som avses i 
5 §.<p><a name="P3S2"></a></p><h4 name="Beslut om frysning"><a name="Beslut om frysning">Beslut om frysning</a></h4><p><a name="P3S3"></a></p><a class="paragraf" name="P4"><b>4 §</b></a>   Om det behövs för att förhindra fortsatt brottslighet av  likartat slag får ett beslut om frysning meddelas för den som<br />
   1. skäligen kan misstänkas för brott enligt  terroristbrottslagen (2022:666),<br />
   2. har dömts för brott enligt terroristbrottslagen, eller<br />
   3. på grund av innehållet i utländsk brottsutredning eller dom  skäligen kan misstänkas för att i annan stat ha begått brott  som motsvarar brott enligt terroristbrottslagen. <p><a name="P4S2"></a></p>

Första stycket 1 och 2 gäller också den som är misstänkt eller  dömd för brott enligt lagen (2002:444) om straff för  finansiering av särskilt allvarlig brottslighet i vissa fall,  lagen (2003:148) om straff för terroristbrott eller lagen 
(2010:299) om straff för offentlig uppmaning, rekrytering och  utbildning avseende terroristbrott och annan särskilt  allvarlig brottslighet. <i>Lag (2025:330)</i>.<p><a name="P4S3"></a></p><a class="paragraf" name="P5"><b>5 §</b></a>   Ett förbud mot att förfoga över tillgångar gäller inte  bara egendom som tillhör den som beslutet om frysning avser,  utan även egendom som <br />
   1. tillhör juridiska personer som ägs eller kontrolleras,  direkt eller indirekt, av någon som avses i 4 §,<br />
   2. tillhör fysiska eller juridiska personer som agerar i  stället för någon som avses i 4 § eller punkten 1 eller på  uppdrag av sådana personer, eller<br />
   3. utgör avkastning av egendom som ägs eller kontrolleras,  direkt eller indirekt, av någon som avses i 4 § eller  punkterna 1 eller 2.<p><a name="P5S2"></a></p><a class="paragraf" name="P6"><b>6 §</b></a>   Ett förbud mot att tillhandahålla tillgångar till de  fysiska eller juridiska personer som avses i 4 eller 5 §  gäller var och en.<p><a name="P6S2"></a></p><a class="paragraf" name="P7"><b>7 §</b></a>   Vid prövningen av om beslut om frysning ska meddelas, ska  vad som sägs i 5 § förvaltningslagen (2017:900) om legalitet,  objektivitet och proportionalitet tillämpas.<p><a name="P7S2"></a></p><a class="paragraf" name="P8"><b>8 §</b></a>   Beslut om frysning meddelas av åklagaren. Åklagaren får  avvakta med att meddela beslut om beslutet är till men för  utredning eller lagföring av den brottslighet misstankarna  avser eller för arbete med att förebygga, förhindra, upptäcka,  utreda eller lagföra sammanhängande eller likartad  brottslighet. <p><a name="P8S2"></a></p>

Om förutsättningarna enligt 4 § är uppfyllda får åklagaren  fatta beslut på begäran av behörig myndighet i en annan stat. <p><a name="P8S3"></a></p>

Beslutet gäller omedelbart. Beslutet ska snarast möjligt  kungöras i Post- och Inrikes Tidningar och delges den som  beslutet avser.<p><a name="P8S4"></a></p><h4 name="Förfarandet hos åklagaren"><a name="Förfarandet hos åklagaren">Förfarandet hos åklagaren</a></h4><p><a name="P8S5"></a></p><a class="paragraf" name="P9"><b>9 §</b></a>   Vid åklagarens handläggning av ärenden enligt denna lag  ska följande bestämmelser i förvaltningslagen (2017:900)  tillämpas: <br />
   - 6 § om service, <br />
   - 7 § om tillgänglighet, <br />
   - 8 § om samverkan, <br />
   - 9 § om utgångspunkter för handläggningen, <br />
   - 10 § om partsinsyn,<br />
   - 13 § om tolkning och översättning, <br />
   - 14 och 15 §§ om ombud och biträde,<br />
   - 23 § första stycket om utredningsansvaret,<br />
   - 24 § om när man får lämna uppgifter muntligt,<br />
   - 27 § om dokumentation av uppgifter, och <br />
   - 36 § om rättelse av skrivfel och liknande. <p><a name="P9S2"></a></p>

Bestämmelserna i 10 § förvaltningslagen om partsinsyn ska  tillämpas först när ett beslut enligt 4 § har meddelats.<p><a name="P9S3"></a></p><a class="paragraf" name="P10"><b>10 §</b></a>   En åklagare får anlita biträde av Polismyndigheten eller  Säkerhetspolisen vid utredning av frågor om frysning av  tillgångar enligt denna lag. Åklagaren får också ge en  polisman i uppdrag att vidta en viss åtgärd som hör till  utredningen, om det är lämpligt med hänsyn till åtgärdens  karaktär. <p><a name="P10S2"></a></p>

Vid förhör ska följande bestämmelser i 23 kap.  rättegångsbalken tillämpas: <br />
   - 4 § om objektivitet, <br />
   - 6 § om rätten att hålla förhör, <br />
   - 7 § om hämtning till förhör, <br />
   - 9 § om skyldighet att stanna kvar för förhör, <br />
   - 9 a och b §§ om tillfälligt omhändertagande av  kommunikations-utrustning, <br />
   - 10 § om vem som får närvara vid förhör,<br />
   - 11 § om rätt att ställa frågor vid förhör, och <br />
   - 12 § om förbud mot otillbörliga åtgärder under förhör. <p><a name="P10S3"></a></p>

Vid tillämpningen av 23 kap. 4 och 11 §§ rättegångsbalken ska  bestämmelserna om den som är misstänkt i stället avse den som  beslutet om frysning avser.<p><a name="P10S4"></a></p><a class="paragraf" name="P11"><b>11 §</b></a>   En åklagares beslut i fråga om frysning ska vara  skriftligt och ange följande: <br />
   - vem beslutet avser, <br />
   - om förbud ska gälla och, i så fall, förbudets innebörd, <br />
   - skälen för beslutet, <br />
   - de bestämmelser som åberopas, och <br />
   - när beslutet fattades och vem som fattade beslutet. <p><a name="P11S2"></a></p>

Av beslut om frysning ska det också framgå <br />
   - att det finns en möjlighet att begära undantag från förbudet  enligt 14 §, och <br />
   - att det finns en möjlighet att överklaga beslutet till  domstol enligt 15 §.<p><a name="P11S3"></a></p><h4 name="Upphävande av beslut"><a name="Upphävande av beslut">Upphävande av beslut</a></h4><p><a name="P11S4"></a></p><a class="paragraf" name="P12"><b>12 §</b></a>   Om det inte längre finns skäl för ett beslut om frysning  ska åklagaren omedelbart häva beslutet. <p><a name="P12S2"></a></p>

Åklagaren ska också häva beslutet om den som beslutet avser  blir föremål för frysning enligt en förordning om ekonomiska  sanktioner som har beslutats av Europeiska unionen. <p><a name="P12S3"></a></p>

Beslutet om hävning ska snarast möjligt kungöras i Post- och  Inrikes Tidningar och delges den som beslutet avser.<p><a name="P12S4"></a></p><h4 name="Omprövning av beslut"><a name="Omprövning av beslut">Omprövning av beslut</a></h4><p><a name="P12S5"></a></p><a class="paragraf" name="P13"><b>13 §</b></a>   Åklagaren ska med högst sex månaders mellanrum räknat  från dagen för beslutet ompröva ett beslut om frysning. <p><a name="P13S2"></a></p>

Dessutom ska åklagaren snarast möjligt ompröva ett beslut om  frysning om en behörig myndighet i en annan stat, vars begäran  ligger till grund för beslutet, begär att beslutet ska  upphävas.<p><a name="P13S3"></a></p><h4 name="Undantag från beslut"><a name="Undantag från beslut">Undantag från beslut</a></h4><p><a name="P13S4"></a></p><a class="paragraf" name="P14"><b>14 §</b></a>   Regeringen eller den myndighet som regeringen bestämmer  får, på begäran av den som beslutet avser, i enskilda fall  besluta om undantag från ett beslut om frysning, om det är  nödvändigt för att tillgodose grundläggande behov eller, om  det finns särskilda skäl, för att betala extraordinära  kostnader. <p><a name="P14S2"></a></p>

Regeringen eller den myndighet som regeringen bestämmer får  meddela föreskrifter om undantag från beslut om frysning  enligt 4 §.<p><a name="P14S3"></a></p><h4 name="Överklagande"><a name="Överklagande">Överklagande</a></h4><p><a name="P14S4"></a></p><a class="paragraf" name="P15"><b>15 §</b></a>   Den som genom ett beslut om frysning har förbjudits att  förfoga över tillgångar får överklaga åklagarens beslut enligt  denna lag. Rätten att överklaga gäller även den som enligt 5 §  fått sina tillgångar frysta genom beslutet. Rätten att  överklaga är inte inskränkt till viss tid. <p><a name="P15S2"></a></p>

Överklagandet prövas av den tingsrätt som är behörig att  handlägga ett åtal som rör de brottsmisstankar som beslutet om  frysning grundar sig på eller, om beslutet grundar sig på en  dom, den tingsrätt som har meddelat domen. Grundar sig  beslutet på ett utländskt förfarande ska målet tas upp av  Stockholms tingsrätt.<p><a name="P15S3"></a></p><a class="paragraf" name="P16"><b>16 §</b></a>   Ett överklagande ska göras skriftligen till den tingsrätt  som enligt 15 § ska pröva överklagandet och innehålla de  uppgifter som anges i 5 § första och andra styckena och 7 §  lagen (1996:242) om domstolsärenden. Överklagandet ska dock  ges in till åklagaren. Åklagaren ska med ett eget yttrande  snarast möjligt överlämna överklagandet och övriga handlingar  i ärendet till tingsrätten, utom i de fall åklagaren beslutar  att häva beslutet om frysning.<p><a name="P16S2"></a></p><a class="paragraf" name="P17"><b>17 §</b></a>   Tingsrätten ska avgöra ärendet snarast möjligt och, om  det inte finns något synnerligt hinder mot det, senast inom en  vecka från det att överklagandet kom in till tingsrätten.  Sammanträde ska hållas om någon part begär det och det inte är  uppenbart att det inte behövs. <p><a name="P17S2"></a></p>

Klaganden har rätt att ta del av det som har tillförts ärendet  med de begränsningar som följer av 10 kap. 3 § offentlighets-  och sekretesslagen (2009:400). <p><a name="P17S3"></a></p>

Vid rättens handläggning av ett överklagande gäller i övrigt  lagen (1996:242) om domstolsärenden. Om sammanträde ska hållas  ska åklagaren dock alltid kallas.<p><a name="P17S4"></a></p><h4 name="Offentligt biträde"><a name="Offentligt biträde">Offentligt biträde</a></h4><p><a name="P17S5"></a></p><a class="paragraf" name="P18"><b>18 §</b></a>   Vid överklagande ska rätten förordna ett offentligt  biträde för den som beslutet om frysning avser, om det inte  måste antas att det saknas behov av biträde. Frågan om  förordnande ska prövas snarast möjligt.<p><a name="P18S2"></a></p><h4 name="Straff"><a name="Straff">Straff</a></h4><p><a name="P18S3"></a></p><a class="paragraf" name="P19"><b>19 §</b></a>   Den som uppsåtligen eller av grov oaktsamhet bryter mot  ett beslut om frysning enligt 4 § döms till fängelse i högst  tre år eller, om brottet begåtts uppsåtligen och är grovt,  till fängelse i lägst två år och högst sex år.<p><a name="P19S2"></a></p>

Om ett brott enligt första stycket med hänsyn till egendomens  värde eller övriga omständigheter vid brottet är att anse som  ringa, döms till böter eller fängelse i högst sex månader.<p><a name="P19S3"></a></p>

En gärning enligt denna paragraf utgör inte brott om den avser  humanitärt bistånd, verksamhet till stöd för grundläggande  mänskliga behov eller annat sådant stöd. <i>Lag (2025:330)</i>.<p><a name="P19S4"></a></p><a class="paragraf" name="P20"><b>20 §</b></a>   För försök till brott enligt 19 § döms det till ansvar  enligt 23 kap. brottsbalken. <i>Lag (2025:330)</i>.<p><a name="P20S2"></a></p><a class="paragraf" name="P21"><b>21 §</b></a>   Åtal för brott enligt 19 § andra stycket eller för försök  till sådant brott får väckas endast om det är motiverat från  allmän synpunkt. <i>Lag (2025:330)</i>.<p><a name="P21S2"></a></p><h4 name="Förverkande"><a name="Förverkande">Förverkande</a></h4><p><a name="P21S3"></a></p><a class="paragraf" name="P22"><b>22 §</b></a>   Förverkande av egendom som har varit föremål för brott  enligt denna lag får ske hos gärningsmannen eller hos den som  har medverkat till brottet, även om egendomen tillhör någon  annan. <i>Lag (2025:330)</i>.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>