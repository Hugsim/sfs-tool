<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2023:86) om statsbidrag för inköp av läroböcker och 
lärarhandledningar - SFS sfs-2023-86</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Förordning (2023:86) om statsbidrag för inköp av läroböcker och 
lärarhandledningar</h1>
            <div class="meta-info">
                <span><strong>SFS:</strong> 2023:86</span> •
                <span><strong>Utfärdad:</strong> 2023-03-02</span>
            </div>
        </header>

        <main class="law-content">
            <h2>Förordning (2023:86) om statsbidrag för inköp av läroböcker och 
lärarhandledningar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2023:86<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2023-03-02 <br />  


<b>Ändrad</b>:   
t.o.m. SFS 2025:88<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2023:86">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2023:86">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledning"><a name="Inledning">Inledning</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om statsbidrag  till huvudmän för inköp av läroböcker och lärarhandledningar.  Syftet med statsbidraget är att stärka elevernas tillgång till  läroböcker och lärarnas tillgång till lärarhandledningar. <p><a name="P1S2"></a></p>

Förordningen är meddelad med stöd av 8 kap. 7 §  regeringsformen. Förordning (2024:267).<p><a name="P1S3"></a></p><h4 name="Bidragsår"><a name="Bidragsår">Bidragsår</a></h4><p><a name="P1S4"></a></p><a class="paragraf" name="P2"><b>2 §</b></a>   Statsbidrag får lämnas i mån av tillgång på medel för ett  kalenderår i taget (bidragsår). <p><a name="P2S2"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P2S3"></a></p><a class="paragraf" name="P3"><b>3 §</b></a>   Statsbidrag får lämnas till den som enligt skollagen 
(2010:800) är huvudman för<br />
   1. förskoleklass,<br />
   2. grundskola,<br />
   3. anpassad grundskola,<br />
   4. specialskola, eller<br />
   5. sameskola.  Förordning (2023:394).<p><a name="P3S2"></a></p><a class="paragraf" name="P4"><b>4 §</b></a>   Statsbidrag får, för de skolformer som anges i 3 §, lämnas  för inköp av <br />
   1. läroböcker, och<br />
   2. lärarhandledningar, vilka är framtagna för att fungera  tillsammans med ett läromedel för att stödja planering och  genomförande av undervisning.<p><a name="P4S2"></a></p>

De läroböcker och lärarhandledningar som avses i första  stycket ska köpas in under bidragsåret för att ge rätt till  statsbidrag. Förordning (2024:267).<p><a name="P4S3"></a></p><a class="paragraf" name="P4a"><b>4 a §</b></a>   Statsbidrag får inte lämnas till en huvudman som<br />
   1. är i likvidation eller försatt i konkurs,<br />
   2. har skatte- eller avgiftsskulder eller andra skulder som  har överlämnats till Kronofogdemyndigheten och som vid  indrivning handläggs i allmänt mål, eller<br />
   3. har en skuld som inte betalats i rätt tid och som avser  återkrav av bidrag som har lämnats av Statens skolverk.<br />
Förordning (2025:88).<p><a name="P4aS2"></a></p><a class="paragraf" name="P4b"><b>4 b §</b></a>   Statsbidrag får inte lämnas om <br />
   1. Statens skolinspektion har fattat beslut om att återkalla  huvudmannens godkännande som avser en verksamhet som omfattas  av bidraget, eller <br />
   2. Skolinspektionen har fattat beslut om att förbjuda  huvudmannen att driva en verksamhet som omfattas av bidraget  vidare (verksamhetsförbud).<p><a name="P4bS2"></a></p>

Statsbidrag får dock lämnas om ett sådant beslut som anges i  första stycket 1 eller 2 har upphävts. Förordning (2025:88).<p><a name="P4bS3"></a></p><a class="paragraf" name="P5"><b>5 §</b></a>   Statsbidrag får inte lämnas för insatser som statsbidrag  redan har lämnats för på annat sätt. <p><a name="P5S2"></a></p><a class="paragraf" name="P6"><b>6 §</b></a>   För att få statsbidrag ska huvudmannen under bidragsåret  själv finansiera sådana läroböcker och lärarhandledningar som  avses i 4 § motsvarande en genomsnittlig kostnad per elev som  huvudmannen har haft de senaste tre åren för sådana läroböcker  och lärarhandledningar. <p><a name="P6S2"></a></p>

Om huvudmannen har haft elever under kortare tid än tre läsår  närmast före bidragsåret, ska huvudmannen under bidragsåret  själv finansiera sådana läroböcker och lärarhandledningar som  avses i 4 § motsvarande en genomsnittlig kostnad per elev som  huvudmannen har haft det eller de läsår närmast före  bidragsåret som huvudmannen har haft elever.  Förordning (2024:267).<p><a name="P6S3"></a></p><h4 name="Bidragsram"><a name="Bidragsram">Bidragsram</a></h4><p><a name="P6S4"></a></p><a class="paragraf" name="P7"><b>7 §</b></a>   Statens skolverk ska för varje bidragsår besluta en  bidragsram enligt 8 och 9 §§. <p><a name="P7S2"></a></p><a class="paragraf" name="P8"><b>8 §</b></a>   För varje huvudman som bedriver utbildning i de skolformer  som avses i 3 § ska en bidragsram fastställas till ett belopp  som utgör en lika stor andel av tillgängliga medel som antalet  elever hos huvudmannen utgör av det sammanlagda antalet elever  i dessa skolformer hos samtliga huvudmän i landet. <p><a name="P8S2"></a></p><a class="paragraf" name="P9"><b>9 §</b></a>   Huvudmannens elevantal ska i första hand beräknas som ett  genomsnitt av antalet elever hos huvudmannen under de tre  läsåren närmast före bidragsåret. Om huvudmannen har haft  elever under kortare tid än tre läsår närmast före  bidragsåret, beräknas antalet elever utifrån det eller de  läsår närmast före bidragsåret som huvudmannen har haft  elever. Om huvudmannen inte har haft några elever under  läsåret närmast före bidragsåret, ska ingen bidragsram  beslutas. <p><a name="P9S2"></a></p><h4 name="Rekvisition och utbetalning av statsbidrag"><a name="Rekvisition och utbetalning av statsbidrag">Rekvisition och utbetalning av statsbidrag</a></h4><p><a name="P9S3"></a></p><a class="paragraf" name="P10"><b>10 §</b></a>   En rekvisition ska lämnas in till Statens skolverk. I  rekvisitionen ska en behörig företrädare för huvudmannen<br />
   1. ange vilken genomsnittlig kostnad huvudmannen har haft de  senaste tre åren för inköp av sådana läroböcker och  lärarhandledningar som avses i 4 §, eller, om huvudmannen har  haft elever kortare tid än så, vilken genomsnittlig kostnad  huvudmannen har haft för inköp av sådana läroböcker och  lärarhandledningar som avses i 4 § de år huvudmannen har haft  elever, och<br />
   2. på heder och samvete intyga att villkoren i 4 a-5 §§ är  uppfyllda och att villkoren i 4 och 6 §§ kommer att uppfyllas.<p><a name="P10S2"></a></p>

En huvudman är skyldig att lämna de uppgifter och handlingar  till Skolverket som myndigheten behöver för att pröva  rekvisitionen. Förordning (2025:88).<p><a name="P10S3"></a></p><a class="paragraf" name="P11"><b>11 §</b></a>   Statens skolverk beslutar om och betalar ut bidraget vid  ett eller flera tillfällen per bidragsår efter rekvisition.<p><a name="P11S2"></a></p>

Ett beslut om statsbidrag får förenas med villkor. Villkoren  ska framgå av beslutet. Förordning (2025:88).<p><a name="P11S3"></a></p><h4 name="Uppföljning"><a name="Uppföljning">Uppföljning</a></h4><p><a name="P11S4"></a></p><a class="paragraf" name="P12"><b>12 §</b></a>   Statens skolverk ska följa upp hur statsbidraget har  använts. Huvudmän som har tagit emot statsbidrag är skyldiga  att medverka i den uppföljning och utvärdering av verksamheten  som bestäms av Skolverket eller av en annan myndighet som har  fått regeringens uppdrag att följa upp hur statsbidraget har  använts. Huvudmannen ska också lämna de uppgifter som  Skolverket eller en annan myndighet som gör en uppföljning  eller utvärdering av verksamheten begär. <p><a name="P12S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P12S3"></a></p><a class="paragraf" name="P13"><b>13 §</b></a>   Den som rekvirerar eller har beviljats statsbidrag enligt  denna förordning ska utan dröjsmål till Statens skolverk  anmäla sådana ändrade förhållanden som kan påverka rätten till  bidraget eller storleken på det. <p><a name="P13S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P13S3"></a></p><a class="paragraf" name="P14"><b>14 §</b></a>   Mottagaren av statsbidrag enligt denna förordning är  återbetalningsskyldig, om<br />
   1. bidraget har lämnats på felaktig grund eller med för högt  belopp, <br />
   2. bidraget helt eller delvis inte har utnyttjats eller inte  har använts för det ändamål det har lämnats för, <br />
   3. mottagaren inte har medverkat i den uppföljning och  utvärdering eller lämnat sådana uppgifter som anges i 12 §,  eller<br />
   4. mottagaren inte har följt villkor som framgår av beslutet  om bidrag. Förordning (2025:88).<p><a name="P14S2"></a></p><a class="paragraf" name="P15"><b>15 §</b></a>   Statens skolverk ska besluta att helt eller delvis kräva  tillbaka ett statsbidrag om någon är återbetalningsskyldig  enligt 14 §.<p><a name="P15S2"></a></p>

Om det finns synnerliga skäl för det, får Skolverket besluta  att helt eller delvis avstå från ett återkrav.<br />
Förordning (2025:88).<p><a name="P15S3"></a></p><a class="paragraf" name="P16"><b>16 §</b></a>   På statsbidrag som krävs tillbaka ska ränta tas ut från  och med den trettionde dagen efter den dag då beslutet om  återkrav fattades och efter en räntesats som vid varje  tidpunkt överstiger statens utlåningsränta med två  procentenheter.<p><a name="P16S2"></a></p>

Om det finns synnerliga skäl för det, får Statens skolverk  besluta att helt eller delvis avstå från krav på ränta.<br />
Förordning (2025:88).<p><a name="P16S3"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P16S4"></a></p><a class="paragraf" name="P17"><b>17 §</b></a>   Statens skolverk ska besluta att ett beviljat statsbidrag  helt eller delvis inte ska betalas ut om mottagaren av  bidraget inte längre bedöms uppfylla villkoren för det eller  om det finns grund för återbetalning enligt 14 §. <p><a name="P17S2"></a></p>

Beslutet gäller omedelbart. <p><a name="P17S3"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P17S4"></a></p><a class="paragraf" name="P18"><b>18 §</b></a>   Statens skolverk får meddela de föreskrifter som behövs  för verkställigheten av denna förordning.  <p><a name="P18S2"></a></p><h4 name="Överklagande "><a name="Överklagande ">Överklagande </a></h4><p><a name="P18S3"></a></p><a class="paragraf" name="P19"><b>19 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 17 § får dock inte överklagas.<p><a name="P19S2"></a></p><br /><h3 name="overgang"><a name="overgang">Övergångsbestämmelser</a></h3>
2025:88<br />
   1. Denna förordning träder i kraft den 1 juli 2025. <br />
   2. Äldre föreskrifter gäller fortfarande för statsbidrag som  har beviljats före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>