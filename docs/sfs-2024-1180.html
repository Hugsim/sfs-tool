<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:1180) om anonyma vittnen i brottmål - SFS sfs-2024-1180</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2024:1180) om anonyma vittnen i brottmål</h1>
            <div class="meta-info">
                <span><strong>SFS:</strong> 2024:1180</span> •
                <span><strong>Utfärdad:</strong> 2024-11-28</span>
            </div>
        </header>

        <main class="law-content">
            <h2>Lag (2024:1180) om anonyma vittnen i brottmål</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:1180<br />

<b>Departement/myndighet</b>:   
Justitiedepartementet DÅ <br />  

<b>Utfärdad</b>:   
2024-11-28 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:1180">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:1180">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Förutsättningar för att höra ett vittne anonymt"><a name="Förutsättningar för att höra ett vittne anonymt">Förutsättningar för att höra ett vittne anonymt</a></h4><p><a name="S2"></a></p><a class="paragraf" name="P1"><b>1 §</b></a>   En domstol får enligt bestämmelserna i denna lag besluta  om tillstånd att under förundersökning och rättegång i  brottmål höra ett vittne på ett sådant sätt att hans eller  hennes identitet eller kontaktuppgifter inte röjs (anonymt).  Sådant tillstånd får meddelas, om <br />
   1. det finns en påtaglig risk för att vittnet eller en  närstående till vittnet utsätts för allvarlig brottslighet som  riktar sig mot dennes liv, hälsa, frihet eller frid, om  vittnets identitet eller kontaktuppgifter blir kända, <br />
   2. misstanken om brott eller åtalet som vittnet ska höras om  gäller <br />
      a) ett brott för vilket det inte är föreskrivet lindrigare  straff än fängelse i två år, eller<br />
      b) ett annat brott om det med hänsyn till omständigheterna kan  antas att brottets straffvärde överstiger fängelse i två år,<br />
   3. andra åtgärder är otillräckliga eller väsentligt svårare  att genomföra,<br />
   4. åtgärden i övrigt är lämplig, och<br />
   5. skälen för åtgärden uppväger de svårigheter den innebär för  en misstänkt eller tilltalad att förbereda och utföra sitt  försvar.<p><a name="P1S2"></a></p><h4 name="Handläggning "><a name="Handläggning ">Handläggning </a></h4><p><a name="P1S3"></a></p><a class="paragraf" name="P2"><b>2 §</b></a>   På förfaranden enligt denna lag tillämpas reglerna i  rättegångsbalken om handläggning vid domstol i brottmål och om  överklagande av beslut i sådana mål, om inte något annat sägs  i denna lag.<p><a name="P2S2"></a></p><a class="paragraf" name="P3"><b>3 §</b></a>   En åklagare, den misstänkte eller den tilltalade får vid  tingsrätten ansöka om att ett vittne ska höras anonymt.<p><a name="P3S2"></a></p><h4 name="Offentligt ombud "><a name="Offentligt ombud ">Offentligt ombud </a></h4><p><a name="P3S3"></a></p><a class="paragraf" name="P4"><b>4 §</b></a>   Om en åklagare ansöker om att ett vittne ska höras  anonymt, ska rätten utse ett offentligt ombud. Ombudet ska  bevaka rättssäkerhetsfrågor i ärendet.<p><a name="P4S2"></a></p><a class="paragraf" name="P5"><b>5 §</b></a>   I fråga om offentligt ombud ska följande bestämmelser i 
27 kap. rättegångsbalken tillämpas:<br />
   - 26 § andra stycket om befogenheter,<br />
   - 27 § om förordnande,<br />
   - 28 § andra stycket om att uppdraget gäller i högre rätt,<br />
   - 29 § om ersättning, och<br />
   - 30 § om tystnadsplikt.<p><a name="P5S2"></a></p><h4 name="Sammanträde"><a name="Sammanträde">Sammanträde</a></h4><p><a name="P5S3"></a></p><a class="paragraf" name="P6"><b>6 §</b></a>   En ansökan om att ett vittne ska höras anonymt ska så  snart som möjligt prövas av rätten vid ett sammanträde. Vid  sammanträdet ska åklagaren och det offentliga ombudet närvara.  När den misstänkte eller tilltalade har ansökt ska i stället  åklagaren och försvararen närvara, liksom den misstänkte eller  tilltalade om dennes närvaro är nödvändig för utredningen. <p><a name="P6S2"></a></p>

Har tingsrättens beslut överklagats, ska hovrätten hålla ett  sammanträde, om det inte är obehövligt. Vid sammanträdet ska  åklagaren och det offentliga ombudet närvara. När  överklagandet avser en ansökan av den misstänkte eller  tilltalade gäller första stycket tredje meningen om närvaro  vid sammanträdet. <p><a name="P6S3"></a></p><a class="paragraf" name="P7"><b>7 §</b></a>   Den som ansöker om att ett vittne ska höras anonymt ska  vid sammanträdet redogöra för<br />
   1. vittnets identitet,<br />
   2. om och i så fall hur vittnet är närstående till en  misstänkt eller tilltalad,<br />
   3. om vittnet står i något förhållande till en part eller till  saken eller om det finns andra omständigheter som kan vara av  vikt för bedömandet av tilltron till vittnets berättelse,<br />
   4. vilket brott som vittnet ska höras om,<br />
   5. skälen för ansökan och de omständigheter i övrigt som kan  vara av betydelse för rättens prövning, samt<br />
   6. vilka skyddsåtgärder enligt 9 § som behöver vidtas.<p><a name="P7S2"></a></p><h4 name="Beslut "><a name="Beslut ">Beslut </a></h4><p><a name="P7S3"></a></p><a class="paragraf" name="P8"><b>8 §</b></a>   I ett beslut att tillåta att ett vittne hörs anonymt ska  det anges vilket brott förhöret ska avse.<p><a name="P8S2"></a></p><a class="paragraf" name="P9"><b>9 §</b></a>   När rätten beslutar att tillåta att ett vittne hörs  anonymt ska den, om det bedöms nödvändigt för att skydda  vittnets anonymitet, besluta att <br />
   1. vittnet ska få delta i förhandling i domstol genom  ljudöverföring eller ljud- och bildöverföring, <br />
   2. förhandlingen under ett förhör med vittnet ska hållas inom  stängda dörrar, eller<br />
   3. vittnets röst ska få förvrängas eller vittnets utseende  döljas genom något fysiskt eller tekniskt hjälpmedel.<p><a name="P9S2"></a></p><h4 name="Sekretess"><a name="Sekretess">Sekretess</a></h4><p><a name="P9S3"></a></p><a class="paragraf" name="P10"><b>10 §</b></a>   Till skydd för enskild i ärenden enligt denna lag gäller  vad som är föreskrivet om sekretess i 35 kap. 12 a § andra  stycket offentlighets- och sekretesslagen (2009:400).<p><a name="P10S2"></a></p><h4 name="Verkställighet"><a name="Verkställighet">Verkställighet</a></h4><p><a name="P10S3"></a></p><a class="paragraf" name="P11"><b>11 §</b></a>   Beslut enligt denna lag gäller omedelbart, om inte rätten  beslutar något annat.<p><a name="P11S2"></a></p>

Om ett beslut att tillåta att ett vittne hörs anonymt  överklagas, får överinstansen bestämma att det överklagade  beslutet tills vidare inte ska gälla.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>