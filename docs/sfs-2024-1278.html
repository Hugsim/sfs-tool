<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:1278) med kompletterande bestämmelser till EU:s förordning om digital operativ motståndskraft för finanssektorn - SFS sfs-2024-1278</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2024:1278) med kompletterande bestämmelser till EU:s förordning om digital operativ motståndskraft för finanssektorn</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2024:1278</span> •
                <span><strong>Utfärdad:</strong> 2024-12-12</span>
            </div>
        </header>

        <main class="law-content">
            <h2>Lag (2024:1278) med kompletterande bestämmelser till EU:s förordning om digital operativ motståndskraft för finanssektorn</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:1278<br />

<b>Departement/myndighet</b>:   
Finansdepartementet FMA FPM <br />  

<b>Utfärdad</b>:   
2024-12-12 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:1278">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:1278">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Inledande bestämmelser
</a></li>
 <li><a href="#K2">2 kap. Hotbildsstyrda penetrationstester
</a></li>
 <li><a href="#K3">3 kap. Tillsyn
</a></li>
 <li><a href="#K4">4 kap. Ingripanden
</a></li>
 <li><a href="#K5">5 kap. Överklagande, beslut som ska gälla omedelbart och vite
</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Inledande bestämmelser
</a></h3><p><a name="S2"></a></p><h4 name="Lagens syfte"><a name="Lagens syfte">Lagens syfte</a></h4><p><a name="S3"></a></p><a class="paragraf" name="K1P1"><b>1 §</b></a>   Denna lag kompletterar Europaparlamentets och rådets  förordning (EU) 2022/2554 av den 14 december 2022 om digital  operativ motståndskraft för finanssektorn och om ändring av  förordningarna (EG) nr 1060/2009, (EU) nr 648/2012, (EU)  nr 600/2014, (EU) nr 909/2014 och (EU) 2016/1011, i denna lag  kallad EU-förordningen.<p><a name="K1P1S2"></a></p>

Termer och uttryck i denna lag har samma betydelse som i EU-
förordningen.<p><a name="K1P1S3"></a></p><h4 name="Behörig myndighet"><a name="Behörig myndighet">Behörig myndighet</a></h4><p><a name="K1P1S4"></a></p><a class="paragraf" name="K1P2"><b>2 §</b></a>   Av artikel 46 i EU-förordningen följer att  Finansinspektionen är behörig myndighet enligt förordningen.<p><a name="K1P2S2"></a></p><h4 name="Avgifter till Finansinspektionen"><a name="Avgifter till Finansinspektionen">Avgifter till Finansinspektionen</a></h4><p><a name="K1P2S3"></a></p><a class="paragraf" name="K1P3"><b>3 §</b></a>   För att bekosta Finansinspektionens verksamhet enligt EU-
förordningen och denna lag ska de finansiella entiteter som  står under inspektionens tillsyn betala årliga avgifter. <p><a name="K1P3S2"></a></p>

Regeringen får meddela föreskrifter om avgifterna.<p><a name="K1P3S3"></a></p><h4 name="Information om allvarliga IKT-relaterade incidenter"><a name="Information om allvarliga IKT-relaterade incidenter">Information om allvarliga IKT-relaterade incidenter</a></h4><p><a name="K1P3S4"></a></p><a class="paragraf" name="K1P4"><b>4 §</b></a>   Finansinspektionen ska i enlighet med artikel 19.6 i EU-
förordningen informera Riksbanken om allvarliga IKT-relaterade  incidenter hos en finansiell entitet.<p><a name="K1P4S2"></a></p><br /><h3 name="K2"><a name="K2">2 kap. Hotbildsstyrda penetrationstester
</a></h3><p><a name="K1P4S2"></a></p><h4 name="Finansinspektionen"><a name="Finansinspektionen">Finansinspektionen</a></h4><p><a name="K1P4S3"></a></p><a class="paragraf" name="K2P1"><b>1 §</b></a>   Finansinspektionen ska besluta om vilka finansiella  entiteter som ska genomföra hotbildsstyrda penetrationstester  enligt artikel 26 i EU-förordningen. Finansinspektionen ska  också besluta om hur ofta en finansiell entitet ska genomföra  sådana tester.<p><a name="K2P1S2"></a></p><h4 name="Riksbanken"><a name="Riksbanken">Riksbanken</a></h4><p><a name="K2P1S3"></a></p><a class="paragraf" name="K2P2"><b>2 §</b></a>   Riksbanken ska övervaka och samordna de hotbildsstyrda  penetrationstester som ska genomföras enligt artiklarna 26 och 
27 i EU-förordningen.<p><a name="K2P2S2"></a></p>

Riksbanken ska utfärda sådana intyg som avses i artikel 26.7 i  EU-förordningen.<p><a name="K2P2S3"></a></p><h4 name="Samverkan"><a name="Samverkan">Samverkan</a></h4><p><a name="K2P2S4"></a></p><a class="paragraf" name="K2P3"><b>3 §</b></a>   Finansinspektionen ska ge Riksbanken tillfälle att yttra  sig innan Finansinspektionen fattar beslut enligt 1 §.<p><a name="K2P3S2"></a></p>

Riksbanken ska ge Finansinspektionen tillfälle att yttra sig  innan Riksbanken fattar beslut om hotbildsstyrda  penetrationstester som berör Finansinspektionens  tillsynsverksamhet. Detta gäller inte om en samverkan skulle  leda till att ett test onödigt fördröjs. I ett sådant fall ska  Riksbanken underrätta Finansinspektionen om beslutet.<p><a name="K2P3S3"></a></p>

Finansinspektionen och Riksbanken ska lämna varandra de  uppgifter som respektive myndighet behöver för samverkan.<p><a name="K2P3S4"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="K2P3S5"></a></p><a class="paragraf" name="K2P4"><b>4 §</b></a>   På begäran av Riksbanken ska finansiella entiteter lämna  de uppgifter som är nödvändiga för Riksbankens verksamhet  enligt 2 §.<p><a name="K2P4S2"></a></p><h4 name="Förelägganden"><a name="Förelägganden">Förelägganden</a></h4><p><a name="K2P4S3"></a></p><a class="paragraf" name="K2P5"><b>5 §</b></a>   Riksbanken får besluta om de förelägganden som behövs för  att en finansiell entitet ska följa uppgiftsskyldigheten i 
4 §.<p><a name="K2P5S2"></a></p><h4 name="Avgifter till Riksbanken"><a name="Avgifter till Riksbanken">Avgifter till Riksbanken</a></h4><p><a name="K2P5S3"></a></p><a class="paragraf" name="K2P6"><b>6 §</b></a>   Riksbanken får ta ut avgifter från de finansiella  entiteter som genomför hotbildsstyrda penetrationstester.<p><a name="K2P6S2"></a></p>

Riksbanken får meddela föreskrifter om avgifterna.<p><a name="K2P6S3"></a></p><br /><h3 name="K3"><a name="K3">3 kap. Tillsyn
</a></h3><p><a name="K2P6S2"></a></p><h4 name="Tillsynens omfattning"><a name="Tillsynens omfattning">Tillsynens omfattning</a></h4><p><a name="K2P6S3"></a></p><a class="paragraf" name="K3P1"><b>1 §</b></a>   Finansinspektionen har tillsyn över att finansiella  entiteter följer bestämmelserna i EU-förordningen, denna lag  och andra författningar som har meddelats i anslutning till  dessa.<p><a name="K3P1S2"></a></p><h4 name="Föreläggande om att lämna uppgifter"><a name="Föreläggande om att lämna uppgifter">Föreläggande om att lämna uppgifter</a></h4><p><a name="K3P1S3"></a></p><a class="paragraf" name="K3P2"><b>2 §</b></a>   För tillsynen enligt 1 § får Finansinspektionen besluta  att förelägga<br />
   1. en fysisk eller juridisk person att tillhandahålla  uppgifter, handlingar eller annat, och<br />
   2. den som förväntas kunna lämna upplysningar i saken att  inställa sig till förhör på tid och plats som inspektionen  bestämmer.<p><a name="K3P2S2"></a></p>

Första stycket gäller inte i den utsträckning  uppgiftslämnandet skulle strida mot den i lag reglerade  tystnadsplikten för advokater.<p><a name="K3P2S3"></a></p><h4 name="Platsundersökning"><a name="Platsundersökning">Platsundersökning</a></h4><p><a name="K3P2S4"></a></p><a class="paragraf" name="K3P3"><b>3 §</b></a>   Finansinspektionen får när det är nödvändigt för tillsynen  enligt 1 § genomföra en undersökning i verksamhetslokalerna  hos en finansiell entitet.<p><a name="K3P3S2"></a></p><br /><h3 name="K4"><a name="K4">4 kap. Ingripanden
</a></h3><p><a name="K3P3S2"></a></p><h4 name="Ingripanden mot finansiella entiteter"><a name="Ingripanden mot finansiella entiteter">Ingripanden mot finansiella entiteter</a></h4><p><a name="K3P3S3"></a></p><a class="paragraf" name="K4P1"><b>1 §</b></a>   Finansinspektionen ska ingripa mot följande finansiella  entiteter om de åsidosätter sina skyldigheter enligt EU-
förordningen, denna lag eller andra författningar som har  meddelats i anslutning till dessa:<br />
   1. Svenska skeppshypotekskassan,<br />
   2. en leverantör av kryptotillgångstjänster, <br />
   3. en emittent av tillgångsanknutna token, <br />
   4. en pensionsstiftelse,<br />
   5. en administratör av kritiska referensvärden, <br />
   6. en leverantör av gräsrotsfinansieringstjänster, och<br />
   7. ett transaktionsregister.<p><a name="K4P1S2"></a></p><a class="paragraf" name="K4P2"><b>2 §</b></a>   Bestämmelser om ingripanden mot andra finansiella  entiteter än de som anges i 1 § och som åsidosätter sina  skyldigheter enligt EU-förordningen, denna lag eller andra  författningar som har meddelats i anslutning till dessa finns  i de lagar som reglerar den berörda verksamheten.<p><a name="K4P2S2"></a></p><a class="paragraf" name="K4P3"><b>3 §</b></a>   Ett ingripande enligt 1 § mot Svenska skeppshypotekskassan  sker genom beslut om föreläggande att inom en viss tid vidta  en viss åtgärd eller upphöra med ett visst agerande.<p><a name="K4P3S2"></a></p><a class="paragraf" name="K4P4"><b>4 §</b></a>   Ett ingripande enligt 1 § mot en emittent av  tillgångsanknutna token, en pensionsstiftelse eller ett  transaktionsregister sker genom beslut om<br />
   1. föreläggande att inom en viss tid vidta en viss åtgärd  eller upphöra med ett visst agerande, eller<br />
   2. anmärkning.<p><a name="K4P4S2"></a></p><a class="paragraf" name="K4P5"><b>5 §</b></a>   Ett ingripande enligt 1 § mot en leverantör av  kryptotillgångstjänster, en administratör av kritiska  referensvärden eller en leverantör av  gräsrotsfinansieringstjänster sker genom beslut om<br />
   1. föreläggande att inom en viss tid vidta en viss åtgärd  eller upphöra med ett visst agerande, eller<br />
   2. anmärkning.<p><a name="K4P5S2"></a></p>

Om överträdelsen är allvarlig får den finansiella entitetens  auktorisation återkallas eller, om det är tillräckligt, en  varning meddelas.<p><a name="K4P5S3"></a></p><a class="paragraf" name="K4P6"><b>6 §</b></a>   Ett ingripande får inte ske om en överträdelse omfattas av  ett föreläggande som har förenats med vite och en ansökan om  utdömande av vitet har gjorts.<p><a name="K4P6S2"></a></p><a class="paragraf" name="K4P7"><b>7 §</b></a>   Om ett beslut om anmärkning eller varning enligt 4 eller 
5 § har meddelats, får Finansinspektionen besluta att den som  har gjort sig skyldig till överträdelsen ska betala en  sanktionsavgift.<p><a name="K4P7S2"></a></p><a class="paragraf" name="K4P8"><b>8 §</b></a>   Om en auktorisation återkallas enligt 5 § får  Finansinspektionen bestämma hur verksamheten ska avvecklas.<p><a name="K4P8S2"></a></p>

Ett beslut om återkallelse får förenas med förbud att  fortsätta med hela eller delar av verksamheten.<p><a name="K4P8S3"></a></p><h4 name="Ingripanden mot vissa företrädare för finansiella entiteter"><a name="Ingripanden mot vissa företrädare för finansiella entiteter">Ingripanden mot vissa företrädare för finansiella entiteter</a></h4><p><a name="K4P8S4"></a></p><a class="paragraf" name="K4P9"><b>9 §</b></a>   Finansinspektionen ska ingripa mot någon som ingår i  styrelsen för en finansiell entitet som anges i 1 § 2-7 eller  är dess verkställande direktör, eller ersättare för någon av  dem, om den finansiella entiteten har åsidosatt sina  skyldigheter enligt någon av artiklarna 5-10, 11.1-11.10, 12-14, 16.1, 16.2, 17, 18.1, 18.2, 19.1, 19.3, 19.4, 23-25, 26.1-26.8, 27, 28.1-28.8, 29, 30.1-30.4, 31.12 eller 45 i EU-
förordningen.<p><a name="K4P9S2"></a></p>

Ett ingripande får ske genom en eller båda av följande  sanktioner:<br />
   1. beslut att den fysiska personen under en viss tid, lägst  tre och högst tio år, inte får vara styrelseledamot eller  verkställande direktör i en sådan finansiell entitet som avses  i första stycket, eller ersättare för någon av dem, eller<br />
   2. beslut om sanktionsavgift.<p><a name="K4P9S3"></a></p>

Ett ingripande får ske bara om den finansiella entitetens  överträdelse är allvarlig och den fysiska personen i fråga  uppsåtligen eller av grov oaktsamhet orsakat överträdelsen.<p><a name="K4P9S4"></a></p><h4 name="Sanktionsföreläggande"><a name="Sanktionsföreläggande">Sanktionsföreläggande</a></h4><p><a name="K4P9S5"></a></p><a class="paragraf" name="K4P10"><b>10 §</b></a>   Frågor om ingripande mot fysiska personer enligt 9 § tas  upp av Finansinspektionen genom ett sanktionsföreläggande. <p><a name="K4P10S2"></a></p>

Ett sanktionsföreläggande innebär att den fysiska personen  föreläggs att inom en viss tid godkänna en sanktion som är  bestämd till tid eller belopp.<p><a name="K4P10S3"></a></p>

När ett sanktionsföreläggande har godkänts, gäller det som ett  domstolsavgörande som fått laga kraft. Ett godkännande som  görs efter den tid som angetts i föreläggandet är utan verkan.<p><a name="K4P10S4"></a></p><a class="paragraf" name="K4P11"><b>11 §</b></a>   Ett sanktionsföreläggande ska innehålla uppgift om <br />
   1. den fysiska person som föreläggandet avser, <br />
   2. överträdelsen och de omständigheter som behövs för att  känneteckna den, <br />
   3. de bestämmelser som är tillämpliga på överträdelsen, och <br />
   4. den sanktion som föreläggs personen. <p><a name="K4P11S2"></a></p>

Sanktionsföreläggandet ska också innehålla en upplysning om  att ansökan om sanktion kan komma att ges in till domstol, om  sanktionsföreläggandet inte godkänns inom den tid som  Finansinspektionen anger.<p><a name="K4P11S3"></a></p><a class="paragraf" name="K4P12"><b>12 §</b></a>   Om ett sanktionsföreläggande inte har godkänts inom  angiven tid, får Finansinspektionen ansöka hos domstol om att  en sanktion ska beslutas. En sådan ansökan ska göras hos den  förvaltningsrätt som är behörig att pröva ett överklagande av  Finansinspektionens beslut om ingripande mot den finansiella  entiteten för samma överträdelse. <p><a name="K4P12S2"></a></p>

Prövningstillstånd krävs vid överklagande till kammarrätten.<p><a name="K4P12S3"></a></p><a class="paragraf" name="K4P13"><b>13 §</b></a>   Ett sanktionsföreläggande är utan verkan, om  föreläggandet inte har delgetts den som det riktas mot inom  två år från den tidpunkt då överträdelsen ägde rum. I ett  sådant fall får inte heller någon sanktion enligt 12 § första  stycket beslutas.<p><a name="K4P13S2"></a></p><h4 name="Sanktionsavgifter"><a name="Sanktionsavgifter">Sanktionsavgifter</a></h4><p><a name="K4P13S3"></a></p><a class="paragraf" name="K4P14"><b>14 §</b></a>   Sanktionsavgiften för en finansiell entitet som anges i 
1 § och som är en juridisk person ska som högst fastställas  till det högsta av <br />
   1. ett belopp som per den 16 januari 2023 i svenska kronor  motsvarade en miljon euro, <br />
   2. tio procent av den finansiella entitetens omsättning  närmast föregående räkenskapsår eller, i förekommande fall,  motsvarande omsättning på koncernnivå, eller <br />
   3. tre gånger den vinst som den finansiella entiteten har  gjort till följd av regelöverträdelsen, om beloppet går att  fastställa. <p><a name="K4P14S2"></a></p>

Sanktionsavgiften får inte bestämmas till ett lägre belopp än 
5 000 kronor.<p><a name="K4P14S3"></a></p>

Om en överträdelse har skett under den juridiska personens  första verksamhetsår eller om uppgifter om omsättningen annars  saknas eller är bristfälliga, får omsättningen uppskattas när  den högsta sanktionsavgiften ska beräknas.<p><a name="K4P14S4"></a></p><a class="paragraf" name="K4P15"><b>15 §</b></a>   Sanktionsavgiften för en leverantör av  kryptotillgångstjänster får inte vara så stor att leverantören  därefter inte uppfyller kraven i Europaparlamentets och rådets  förordning (EU) 2023/1114 av den 31 maj 2023 om marknader för  kryptotillgångar och om ändring av förordningarna (EU)  nr 1093/2010 och (EU) nr 1095/2010 samt direktiven 2013/36/EU  och (EU) 2019/1937 eller andra bestämmelser om soliditet och  likviditet som gäller för leverantören. <p><a name="K4P15S2"></a></p>

Sanktionsavgiften för en leverantör av  gräsrotsfinansieringstjänster får inte vara så stor att  leverantören därefter inte uppfyller kraven enligt artikel 11  i Europaparlamentets och rådets förordning (EU) 2020/1503 av  den 7 oktober 2020 om europeiska leverantörer av  gräsrotsfinansieringstjänster för företag och om ändring av  förordning (EU) 2017/1129 och direktiv (EU) 2019/1937 eller  andra bestämmelser om soliditet och likviditet som gäller för  leverantören. <p><a name="K4P15S3"></a></p><a class="paragraf" name="K4P16"><b>16 §</b></a>   Sanktionsavgiften för en fysisk person ska som högst  fastställas till det högsta av <br />
   1. ett belopp som per den 16 januari 2023 i svenska kronor  motsvarade 500 000 euro, eller <br />
   2. tre gånger den vinst som den fysiska personen har gjort  till följd av regelöverträdelsen, om beloppet går att  fastställa.<p><a name="K4P16S2"></a></p><a class="paragraf" name="K4P17"><b>17 §</b></a>   Sanktionsavgifter tillfaller staten.<p><a name="K4P17S2"></a></p><h4 name="Val av ingripande"><a name="Val av ingripande">Val av ingripande</a></h4><p><a name="K4P17S3"></a></p><a class="paragraf" name="K4P18"><b>18 §</b></a>   Vid valet av ingripande ska Finansinspektionen ta hänsyn  till hur allvarlig överträdelsen är och hur länge den har  pågått. Särskild hänsyn ska tas till överträdelsens art,  överträdelsens konkreta och potentiella effekter på det  finansiella systemet, skador som uppstått samt graden av  ansvar hos den fysiska eller juridiska person som har gjort  sig skyldig till överträdelsen. <p><a name="K4P18S2"></a></p><a class="paragraf" name="K4P19"><b>19 §</b></a>   Utöver det som anges i 18 § ska det i försvårande  riktning beaktas om den som har begått överträdelsen tidigare  har begått en överträdelse. Vid denna bedömning ska särskild  vikt fästas vid om överträdelserna är likartade och den tid  som har gått mellan de olika överträdelserna. <p><a name="K4P19S2"></a></p>

I förmildrande riktning ska det beaktas om den som har begått  överträdelsen <br />
   1. i väsentlig utsträckning genom ett aktivt samarbete har  underlättat Finansinspektionens utredning, och <br />
   2. snabbt upphört med överträdelsen eller snabbt verkat för  att överträdelsen ska upphöra, sedan den anmälts till eller  påtalats av Finansinspektionen. <p><a name="K4P19S3"></a></p><a class="paragraf" name="K4P20"><b>20 §</b></a>   När sanktionsavgiftens storlek fastställs ska särskild  hänsyn tas till sådana omständigheter som anges i 18 och 19 §§  samt till den berörda fysiska eller juridiska personens  finansiella ställning och, om det går att fastställa, den  vinst som personen gjort till följd av överträdelsen. <p><a name="K4P20S2"></a></p><h4 name="Möjligheter att avstå från ett ingripande"><a name="Möjligheter att avstå från ett ingripande">Möjligheter att avstå från ett ingripande</a></h4><p><a name="K4P20S3"></a></p><a class="paragraf" name="K4P21"><b>21 §</b></a>   Finansinspektionen får avstå från ingripande, om <br />
   1. överträdelsen är ringa eller ursäktlig, <br />
   2. den fysiska eller juridiska personen i fråga gör rättelse, <br />
   3. den fysiska personen har verkat för att den juridiska  personen ska göra rättelse, eller <br />
   4. någon annan myndighet eller något annat organ har vidtagit  åtgärder mot den fysiska eller juridiska personen och dessa  åtgärder bedöms tillräckliga. <p><a name="K4P21S2"></a></p><h4 name="Verkställighet av beslut om sanktionsavgift"><a name="Verkställighet av beslut om sanktionsavgift">Verkställighet av beslut om sanktionsavgift</a></h4><p><a name="K4P21S3"></a></p><a class="paragraf" name="K4P22"><b>22 §</b></a>   En sanktionsavgift ska betalas till Finansinspektionen  inom 30 dagar efter det att ett beslut eller en dom om att ta  ut avgiften har fått laga kraft eller ett  sanktionsföreläggande har godkänts, eller inom den längre tid  som anges i beslutet eller föreläggandet. <p><a name="K4P22S2"></a></p><a class="paragraf" name="K4P23"><b>23 §</b></a>   Om sanktionsavgiften inte har betalats inom den tid som  anges i 22 §, ska Finansinspektionen lämna avgiften för  indrivning. <p><a name="K4P23S2"></a></p><h4 name="Bestämmelser om indrivning finns i lagen (1993:891) om  indrivning av statliga fordringar m.m."><a name="Bestämmelser om indrivning finns i lagen (1993:891) om  indrivning av statliga fordringar m.m.">Bestämmelser om indrivning finns i lagen (1993:891) om  indrivning av statliga fordringar m.m.</a></h4><p><a name="K4P23S3"></a></p><a class="paragraf" name="K4P24"><b>24 §</b></a>   En sanktionsavgift faller bort i den utsträckning  verkställighet inte har skett inom fem år från det att  beslutet eller domen om att ta ut avgiften fick laga kraft  eller sanktionsföreläggandet godkändes.<p><a name="K4P24S2"></a></p><br /><h3 name="K5"><a name="K5">5 kap. Överklagande, beslut som ska gälla omedelbart och vite
</a></h3><p><a name="K4P24S2"></a></p><h4 name="Överklagande"><a name="Överklagande">Överklagande</a></h4><p><a name="K4P24S3"></a></p><a class="paragraf" name="K5P1"><b>1 §</b></a>   Finansinspektionens beslut om sanktionsföreläggande enligt  denna lag får inte överklagas. <p><a name="K5P1S2"></a></p>

Andra beslut av Finansinspektionen enligt denna lag och EU-
förordningen får överklagas till allmän förvaltningsdomstol. <p><a name="K5P1S3"></a></p>

Prövningstillstånd krävs vid överklagande till kammarrätten. <p><a name="K5P1S4"></a></p><a class="paragraf" name="K5P2"><b>2 §</b></a>   Riksbankens beslut om föreläggande enligt 2 kap. 5 § och  beslut om utfärdande av intyg enligt artikel 26.7 i EU-
förordningen får överklagas till allmän förvaltningsdomstol. <p><a name="K5P2S2"></a></p>

Andra beslut av Riksbanken enligt denna lag och EU-
förordningen får inte överklagas. <p><a name="K5P2S3"></a></p>

Prövningstillstånd krävs vid överklagande till kammarrätten. <p><a name="K5P2S4"></a></p><h4 name="Beslut som ska gälla omedelbart"><a name="Beslut som ska gälla omedelbart">Beslut som ska gälla omedelbart</a></h4><p><a name="K5P2S5"></a></p><a class="paragraf" name="K5P3"><b>3 §</b></a>   Finansinspektionen får bestämma att följande beslut ska  gälla omedelbart: <br />
   1. beslut om hotbildsstyrda penetrationstester enligt 2 kap. 
1 §, <br />
   2. beslut om föreläggande enligt 4 kap. 3 §, 4 § 1, 5 § första  stycket 1 eller 9 § andra stycket 1, eller <br />
   3. beslut om återkallelse enligt 4 kap. 5 § andra stycket. <p><a name="K5P3S2"></a></p><h4 name="Vite"><a name="Vite">Vite</a></h4><p><a name="K5P3S3"></a></p><a class="paragraf" name="K5P4"><b>4 §</b></a>   Följande beslut får förenas med vite: <br />
   1. Riksbankens beslut om föreläggande enligt 2 kap. 5 §, och<br />
   2. Finansinspektionens beslut om föreläggande enligt 3 kap. 
2 § första stycket, 4 kap. 3 §, 4 § 1, 5 § första stycket 1, 
8 § andra stycket eller 9 § andra stycket 1.<p><a name="K5P4S2"></a></p><a class="paragraf" name="K5P5"><b>5 §</b></a>   Beslut om viten enligt EU-förordningen får verkställas  enligt utsökningsbalken på samma sätt som en svensk dom som  har fått laga kraft.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>