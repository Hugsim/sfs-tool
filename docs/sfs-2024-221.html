<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:221) om information om bränsleförbrukning och koldioxidutsläpp vid marknadsföring av nya personbilar - SFS sfs-2024-221</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2024:221) om information om bränsleförbrukning och koldioxidutsläpp vid marknadsföring av nya personbilar</h1>
            <div class="meta-info">
                <span><strong>SFS:</strong> 2024:221</span> •
                <span><strong>Utfärdad:</strong> 2024-04-18</span>
            </div>
        </header>

        <main class="law-content">
            <h2>Lag (2024:221) om information om bränsleförbrukning och koldioxidutsläpp vid marknadsföring av nya personbilar</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:221<br />

<b>Departement/myndighet</b>:   
Finansdepartementet KO <br />  

<b>Utfärdad</b>:   
2024-04-18 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:221">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:221">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens syfte och tillämpningsområde"><a name="Lagens syfte och tillämpningsområde">Lagens syfte och tillämpningsområde</a></h4><p><a name="S2"></a></p><a class="paragraf" name="P1"><b>1 §</b></a>   Denna lag syftar till att konsumenter ska få tillgång till  information om bränsleförbrukning och koldioxidutsläpp när nya  personbilar marknadsförs.<p><a name="P1S2"></a></p>

Lagen gäller när näringsidkare bjuder ut nya personbilar till  försäljning eller långtidsuthyrning till konsumenter.<p><a name="P1S3"></a></p><h4 name="Information vid marknadsföring"><a name="Information vid marknadsföring">Information vid marknadsföring</a></h4><p><a name="P1S4"></a></p><a class="paragraf" name="P2"><b>2 §</b></a>   Information om bränsleförbrukning och koldioxidutsläpp ska  finnas väl synlig på, eller i närheten av, alla nya  personbilar på försäljningsstället.<p><a name="P2S2"></a></p><a class="paragraf" name="P3"><b>3 §</b></a>   Konsumenter har rätt att på försäljningsstället utan  kostnad få en översikt över alla personbilsmodellers  bränsleförbrukning och koldioxidutsläpp. Översikten ska  utarbetas av den myndighet som regeringen bestämmer.<p><a name="P3S2"></a></p><a class="paragraf" name="P4"><b>4 §</b></a>   En sammanställning över uppgifterna om bränsleförbrukning  och koldioxidutsläpp för varje bilfabrikat ska visas på en  affisch eller en bildskärm på en framträdande plats på  försäljningsstället. Sammanställningen ska omfatta alla  personbilsmodeller som bjuds ut till försäljning eller  långtidsuthyrning på eller genom försäljningsstället.<p><a name="P4S2"></a></p><a class="paragraf" name="P5"><b>5 §</b></a>   Reklam för nya personbilar ska innehålla uppgifter om  bränsle-förbrukning och koldioxidutsläpp för de bilmodeller  som reklamen avser.<p><a name="P5S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P5S3"></a></p><a class="paragraf" name="P6"><b>6 §</b></a>   Regeringen eller den myndighet som regeringen bestämmer  får meddela ytterligare föreskrifter om den information som  ska lämnas enligt 2-5 §§.<p><a name="P6S2"></a></p><h4 name="Sanktioner vid utebliven information"><a name="Sanktioner vid utebliven information">Sanktioner vid utebliven information</a></h4><p><a name="P6S3"></a></p><a class="paragraf" name="P7"><b>7 §</b></a>   Den information som ska lämnas enligt 2-5 §§ eller enligt  föreskrifter som meddelats i anslutning till dessa  bestämmelser, ska anses vara väsentlig vid tillämpning av 10 §  tredje stycket marknadsföringslagen (2008:486). Bestämmelserna  i 29-36 §§ marknadsföringslagen om marknadsstörningsavgift ska  inte tillämpas vid utebliven information.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>