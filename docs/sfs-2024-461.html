<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:461) om Sveriges deltagande i Europeiska åklagarmyndigheten - SFS sfs-2024-461</title>
    <link rel="stylesheet" href="style.css">
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <h1>Lag (2024:461) om Sveriges deltagande i Europeiska åklagarmyndigheten</h1>
            <div class="meta-info">
                <span><strong>SFS:</strong> 2024:461</span> •
                <span><strong>Utfärdad:</strong> 2024-06-13</span>
            </div>
        </header>

        <main class="law-content">
            <h2>Lag (2024:461) om Sveriges deltagande i Europeiska åklagarmyndigheten</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:461<br />

<b>Departement/myndighet</b>:   
Justitiedepartementet BIRS <br />  

<b>Utfärdad</b>:   
2024-06-13 <br />  


<b>Ändrad</b>:   
t.o.m. SFS 2024:646<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2024:461">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:461">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S2"></a></p><a class="paragraf" name="P1"><b>1 §</b></a>   Denna lag innehåller kompletterande bestämmelser till  rådets förordning (EU) 2017/1939 av den 12 oktober 2017 om  genomförande av fördjupat samarbete om inrättande av  Europeiska åklagarmyndigheten, här benämnd Eppo-förordningen.<p><a name="P1S2"></a></p><h4 name="Åklagarnas ställning och befogenheter"><a name="Åklagarnas ställning och befogenheter">Åklagarnas ställning och befogenheter</a></h4><p><a name="P1S3"></a></p><a class="paragraf" name="P2"><b>2 §</b></a>   Den svenska europeiska åklagaren vid Europeiska  åklagarmyndigheten har ställning som särskild åklagare.  Åklagaren har samma befogenheter som en allmän åklagare när  han eller hon genomför utredningen enligt artikel 28.4 i Eppo-
förordningen.<p><a name="P2S2"></a></p><a class="paragraf" name="P3"><b>3 §</b></a>   De svenska europeiska delegerade åklagarna har ställning  som särskilda åklagare. Åklagarna har samma befogenheter som  allmänna åklagare när de utför uppgifter för Europeiska  åklagarmyndigheten.<p><a name="P3S2"></a></p><h4 name="Uppgiftslämnande vid sekretess och partsinsyn"><a name="Uppgiftslämnande vid sekretess och partsinsyn">Uppgiftslämnande vid sekretess och partsinsyn</a></h4><p><a name="P3S3"></a></p><a class="paragraf" name="P4"><b>4 §</b></a>   En uppgift för vilken sekretess gäller enligt  offentlighets- och sekretesslagen (2009:400) får lämnas ut  till Europeiska åklagarmyndigheten om uppgiften i motsvarande  fall skulle få lämnas ut till en svensk åklagarmyndighet.<p><a name="P4S2"></a></p><a class="paragraf" name="P5"><b>5 §</b></a>   När Europeiska åklagarmyndigheten handlägger en  förundersökning gäller inte 23 kap. 18 § andra stycket eller 
23 kap. 18 a § andra stycket rättegångsbalken i fråga om  begränsningar i rätten att ta del av det som förekommer vid en  förundersökning som följer av 10 kap. 3 och 3 a §§  offentlighets- och sekretesslagen (2009:400). I stället gäller  de begränsningar som anges i 6 och 7 §§.<p><a name="P5S2"></a></p><a class="paragraf" name="P6"><b>6 §</b></a>   Sekretess hindrar inte att en enskild som är part i ett  ärende och som på grund av sin partsställning har rätt till  insyn i handläggningen, tar del av en handling eller annat  material i ärendet. En sådan handling eller ett sådant  material får dock inte lämnas ut till parten i den  utsträckning det av hänsyn till det intresse som sekretessen  ska skydda är av synnerlig vikt att en sekretessbelagd uppgift  i materialet inte röjs. I sådana fall ska Europeiska  åklagarmyndigheten på annat sätt lämna parten upplysning om  vad materialet innehåller i den utsträckning det behövs för  att parten ska kunna ta till vara sin rätt och det kan ske  utan allvarlig skada för det intresse som sekretessen ska  skydda. <p><a name="P6S2"></a></p>

Sekretess hindrar aldrig att en part i ett ärende tar del av  ett beslut i ärendet. Inte heller innebär sekretess någon  begränsning i en parts rätt enligt rättegångsbalken att få del  av alla omständigheter som läggs till grund för avgörande i  ett ärende.<p><a name="P6S3"></a></p><a class="paragraf" name="P7"><b>7 §</b></a>   När en misstänkt och försvararen enligt 23 kap. 18 a §  första stycket rättegångsbalken har underrättats om rätten att  ta del av det som har förekommit vid en förundersökning,  gäller begränsningarna i 6 § första stycket i fråga om rätten  att ta del av en handling eller något annat material <p><a name="P7S2"></a></p>

endast om <br />
   1. det är fråga om en uppgift som inte har betydelse för  beslutet i <p><a name="P7S3"></a></p>

åtalsfrågan, och <br />
   2. det står klart att det intresse som sekretessen ska skydda  har företräde <p><a name="P7S4"></a></p>

framför den misstänktes intresse av att ta del av uppgiften. <p><a name="P7S5"></a></p><h4 name="Första stycket gäller även efter beslut om åtal och fram till  dess att åtalet "><a name="Första stycket gäller även efter beslut om åtal och fram till  dess att åtalet ">Första stycket gäller även efter beslut om åtal och fram till  dess att åtalet </a></h4><p><a name="P7S6"></a></p>

slutligt har prövats, eller saken slutligt har avgjorts på  annat sätt.<p><a name="P7S7"></a></p><h4 name="Anställningsfrågor för svenska europeiska delegerade åklagare"><a name="Anställningsfrågor för svenska europeiska delegerade åklagare">Anställningsfrågor för svenska europeiska delegerade åklagare</a></h4><p><a name="P7S8"></a></p><a class="paragraf" name="P8"><b>8 §</b></a>   Svenska europeiska delegerade åklagare ska vara anställda  i det svenska åklagarväsendet. Anställningen som svensk  europeisk delegerad åklagare utgör inte en otillåten bisyssla  enligt 7 § lagen (1994:260) om offentlig anställning.<p><a name="P8S2"></a></p><a class="paragraf" name="P9"><b>9 §</b></a>   Svenska europeiska delegerade åklagare ska till sin  svenska anställningsmyndighet anmäla frånvaro från sin  befattning i Europeiska åklagarmyndigheten och ange orsaken  till frånvaron samt anmäla när de åter arbetar i sin  befattning.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>