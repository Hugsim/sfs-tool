<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:500) med kompletterande bestämmelser till EU:s dataförvaltningsförordning - SFS sfs-2024-500</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2024:500) med kompletterande bestämmelser till EU:s dataförvaltningsförordning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2024:500</span> •
                <span><strong>Utfärdad:</strong> 2024-06-20</span>
            </div>
        </header>

        <main class="law-content">
            <h2>Lag (2024:500) med kompletterande bestämmelser till EU:s dataförvaltningsförordning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:500<br />

<b>Departement/myndighet</b>:   
Finansdepartementet DOF <br />  

<b>Utfärdad</b>:   
2024-06-20 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:500">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:500">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna lag kompletterar Europaparlamentets och rådets  förordning (EU) 2022/868 av den 30 maj 2022 om europeisk  dataförvaltning och om ändring av förordning (EU) 2018/1724 
(dataförvaltningsakten), i denna lag benämnd EU:s  dataförvaltningsförordning.<p><a name="P1S2"></a></p>

Ord och uttryck i lagen har samma betydelse som i EU:s  dataförvaltningsförordning.<p><a name="P1S3"></a></p><h4 name="Tillsynsmyndighet"><a name="Tillsynsmyndighet">Tillsynsmyndighet</a></h4><p><a name="P1S4"></a></p><a class="paragraf" name="P2"><b>2 §</b></a>   Den myndighet som regeringen bestämmer ska vara  tillsynsmyndighet enligt denna lag.<p><a name="P2S2"></a></p>

Tillsynsmyndigheten ska vara behörig myndighet för  dataförmedlingstjänster enligt artikel 13 i EU:s  dataförvaltningsförordning och för registrering av  dataaltruismorganisationer enligt artikel 23 i EU:s  dataförvaltningsförordning.<p><a name="P2S3"></a></p><h4 name="Uppgiftsskyldighet"><a name="Uppgiftsskyldighet">Uppgiftsskyldighet</a></h4><p><a name="P2S4"></a></p><a class="paragraf" name="P3"><b>3 §</b></a>   De myndigheter som regeringen bestämmer ska på begäran  lämna tillsynsmyndigheten de uppgifter som den behöver i sin  tillsynsverksamhet.<p><a name="P3S2"></a></p><a class="paragraf" name="P4"><b>4 §</b></a>   Tillsynsmyndigheten ska på begäran lämna de uppgifter som  en annan myndighet behöver i sin tillsynsverksamhet.<p><a name="P4S2"></a></p>

Regeringen bestämmer vilka myndigheter som ska ha rätt att få  uppgifter enligt första stycket.<p><a name="P4S3"></a></p><h4 name="Varning"><a name="Varning">Varning</a></h4><p><a name="P4S4"></a></p><a class="paragraf" name="P5"><b>5 §</b></a>   Tillsynsmyndigheten får meddela en varning till en  leverantör av dataförmedlingstjänster som bryter mot  anmälningsskyldigheten enligt artikel 11, villkoren för  tillhandahållande av dataförmedlingstjänster enligt artikel 12  eller villkoren för överföring av andra data än  personuppgifter till tredjeland enligt artikel 31 i EU:s  dataförvaltningsförordning. <p><a name="P5S2"></a></p><a class="paragraf" name="P6"><b>6 §</b></a>   Tillsynsmyndigheten får meddela en varning till en fysisk  eller juridisk person som har beviljats rätten att  vidareutnyttja andra data än personuppgifter för överträdelser  av artikel 5.14 i EU:s dataförvaltningsförordning.<p><a name="P6S2"></a></p><a class="paragraf" name="P7"><b>7 §</b></a>   Tillsynsmyndigheten får meddela en varning till en erkänd  dataaltruismorganisation som bryter mot <br />
   1. villkoren för registrering som erkänd  dataaltruismorganisation enligt artiklarna 18, 20, 21 eller 
22, eller <br />
   2. villkoren för överföring av andra data än personuppgifter  till tredjeland enligt artikel 31 i EU:s  dataförvaltningsförordning.<p><a name="P7S2"></a></p><h4 name="Föreläggande och vite"><a name="Föreläggande och vite">Föreläggande och vite</a></h4><p><a name="P7S3"></a></p><a class="paragraf" name="P8"><b>8 §</b></a>   Tillsynsmyndigheten får besluta de förelägganden som  behövs för att EU:s dataförvaltningsförordning, denna lag  eller föreskrifter som har meddelats i anslutning till lagen  ska följas. <p><a name="P8S2"></a></p>

Tillsynsmyndigheten får förena ett föreläggande enligt  artikel 14 i EU:s dataförvaltningsförordning med vite.<p><a name="P8S3"></a></p><h4 name="Sanktionsavgift"><a name="Sanktionsavgift">Sanktionsavgift</a></h4><p><a name="P8S4"></a></p><a class="paragraf" name="P9"><b>9 §</b></a>   Tillsynsmyndigheten ska besluta att ta ut en  sanktionsavgift från en leverantör av dataförmedlingstjänster  vid överträdelser av<br />
   - anmälningsskyldigheten enligt artikel 11,<br />
   - villkoren för tillhandahållande av dataförmedlingstjänster  enligt artikel 12, eller<br />
   - villkoren för överföring av andra data än personuppgifter  till tredjeland enligt artikel 31 i EU:s  dataförvaltningsförordning.<p><a name="P9S2"></a></p>

Om det kan anses tillräckligt får tillsynsmyndigheten, i  stället för att besluta en sanktionsavgift vid överträdelser  enligt första stycket, meddela en varning enligt 5 §.<p><a name="P9S3"></a></p><a class="paragraf" name="P10"><b>10 §</b></a>   Tillsynsmyndigheten ska besluta att ta ut en  sanktionsavgift av en fysisk eller juridisk person som har  beviljats rätten att vidareutnyttja andra data än  personuppgifter för överträdelser av artikel 5.14 i EU:s  dataförvaltningsförordning.<p><a name="P10S2"></a></p>

Om det kan anses tillräckligt får tillsynsmyndigheten, i  stället för att besluta en sanktionsavgift vid överträdelser  enligt första stycket, meddela en varning enligt 6 §.<p><a name="P10S3"></a></p><a class="paragraf" name="P11"><b>11 §</b></a>   En sanktionsavgift enligt 9 eller 10 § ska bestämmas till  lägst 5 000 kronor och högst 10 000 000 kronor.<p><a name="P11S2"></a></p>

När avgiftens storlek bestäms ska hänsyn tas till<br />
   1. överträdelsens art, allvar, omfattning och varaktighet,<br />
   2. åtgärder som har vidtagits för att begränsa eller avhjälpa  den skada som överträdelsen har orsakat,<br />
   3. tidigare överträdelser,<br />
   4. de ekonomiska vinster som har gjorts eller de förluster som  har undvikits till följd av överträdelsen, och<br />
   5. försvårande eller förmildrande omständigheter utöver dem i 
1-4.<p><a name="P11S3"></a></p>

Tillsynsmyndigheten får avstå från att ta ut en  sanktionsavgift helt eller delvis om överträdelsen är ringa  eller ursäktlig eller om det annars med hänsyn till  omständigheterna skulle vara oskäligt att ta ut avgiften.<p><a name="P11S4"></a></p><a class="paragraf" name="P12"><b>12 §</b></a>   En sanktionsavgift får inte beslutas om överträdelsen  omfattas av ett föreläggande som har förenats med vite och  överträdelsen ligger till grund för en ansökan om utdömande av  vitet.<p><a name="P12S2"></a></p><a class="paragraf" name="P13"><b>13 §</b></a>   En sanktionsavgift får beslutas endast om den som  avgiften ska tas ut av har fått tillfälle att yttra sig inom  två år från den dag då överträdelsen ägde rum. <p><a name="P13S2"></a></p>

Ett beslut om sanktionsavgift ska delges.<p><a name="P13S3"></a></p><a class="paragraf" name="P14"><b>14 §</b></a>   En sanktionsavgift ska betalas till tillsynsmyndigheten  inom 30 dagar från det att beslutet om att ta ut avgiften har  fått laga kraft eller inom den längre tid som anges i  beslutet. <p><a name="P14S2"></a></p>

Om sanktionsavgiften inte betalas i tid, ska myndigheten lämna  den obetalda avgiften för indrivning. Bestämmelser om  indrivning finns i lagen (1993:891) om indrivning av statliga  fordringar m.m. <p><a name="P14S3"></a></p>

Sanktionsavgiften tillfaller staten.<p><a name="P14S4"></a></p><a class="paragraf" name="P15"><b>15 §</b></a>   En sanktionsavgift faller bort till den del beslutet om  avgiften inte har verkställts inom fem år från det att  beslutet fick laga kraft.<p><a name="P15S2"></a></p><h4 name="Avgifter"><a name="Avgifter">Avgifter</a></h4><p><a name="P15S3"></a></p><a class="paragraf" name="P16"><b>16 §</b></a>   Tillsynsmyndigheten får ta ut avgifter från leverantörer  av dataförmedlingstjänster för anmälan, registerhållning och  tillsyn av leverantörer av dataförmedlingstjänster enligt EU:s  dataförvaltningsförordning och denna lag.<p><a name="P16S2"></a></p>

Regeringen eller den myndighet som regeringen bestämmer får  meddela ytterligare föreskrifter om avgifterna. <p><a name="P16S3"></a></p><h4 name="Överklagande"><a name="Överklagande">Överklagande</a></h4><p><a name="P16S4"></a></p><a class="paragraf" name="P17"><b>17 §</b></a>   Tillsynsmyndighetens beslut enligt artiklarna 14, 19 och 
24 i EU:s dataförvaltningsförordning eller enligt denna lag  får överklagas till allmän förvaltningsdomstol.<p><a name="P17S2"></a></p>

Prövningstillstånd krävs vid överklagande till kammarrätten.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>