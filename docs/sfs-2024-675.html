<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2024:675) om riksrekryterande spetsutbildning i högstadiet i grundskolan och statsbidrag för sådan utbildning - SFS sfs-2024-675</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2024:675) om riksrekryterande spetsutbildning i högstadiet i grundskolan och statsbidrag för sådan utbildning</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2024:675</span> •
                <span><strong>Utfärdad:</strong> 2024-09-26</span>
            </div>
        </header>

        <main class="law-content">
            <h2>Förordning (2024:675) om riksrekryterande spetsutbildning i högstadiet i grundskolan och statsbidrag för sådan utbildning</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:675<br />

<b>Departement/myndighet</b>:   
Utbildningsdepartementet <br />  

<b>Utfärdad</b>:   
2024-09-26 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:675">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:675">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Inledande bestämmelser"><a name="Inledande bestämmelser">Inledande bestämmelser</a></h4><p><a name="S2"></a></p><a class="paragraf" name="P1"><b>1 §</b></a>   Denna förordning innehåller bestämmelser om dels  riksrekryterande spetsutbildning i högstadiet i grundskolan,  dels statsbidrag för att stimulera start av sådana  utbildningar eller utveckling av kvaliteten i dem.<p><a name="P1S2"></a></p>

Förordningen är meddelad med stöd av<br />
   - 10 kap. 26 § skollagen (2010:800) i fråga om 3 § när det  gäller offentliga huvudmän,<br />
   - 10 kap. 6 § skollagen i fråga om 5 §,<br />
   - 10 kap. 9 § skollagen i fråga om 8 §,<br />
   - 8 kap. 11 § regeringsformen i fråga om 24 §, och<br />
   - 8 kap. 7 § regeringsformen i fråga om övriga bestämmelser.<p><a name="P1S3"></a></p><a class="paragraf" name="P2"><b>2 §</b></a>   Med spetsutbildning avses i denna förordning en utbildning  inom grundskolans årskurs 7-9 som inrymmer en fördjupning  eller breddning inom det eller de ämnen som spetsutbildningen  är inriktad mot eller bedrivs i ett eller flera ämnen enligt  gymnasieskolans ämnesplaner.<p><a name="P2S2"></a></p>

Syftet med spetsutbildningen är, utöver vad som följer av 
10 kap. 2 § skollagen (2010:800), att ge eleverna möjlighet  att nå så långt som möjligt i sin kunskapsutveckling.<p><a name="P2S3"></a></p><a class="paragraf" name="P3"><b>3 §</b></a>   Spetsutbildningen får anordnas av en huvudman för en  skolenhet med grundskola efter tillstånd av Statens skolverk.<p><a name="P3S2"></a></p>

Ett sådant tillstånd innebär att elever från hela landet ska  tas emot till spetsutbildningen. Detta gäller såväl enskilda  som offentliga huvudmän.<p><a name="P3S3"></a></p><h4 name="Utbildningens innehåll och omfattning"><a name="Utbildningens innehåll och omfattning">Utbildningens innehåll och omfattning</a></h4><p><a name="P3S4"></a></p><a class="paragraf" name="P4"><b>4 §</b></a>   Spetsutbildningen ska inriktas mot något eller några av  grundskoleämnena<br />
   - engelska,<br />
   - matematik,<br />
   - moderna språk,<br />
   - naturorienterande ämnen: biologi, fysik eller kemi,<br />
   - samhällsorienterande ämnen: geografi, historia,  religionskunskap eller samhällskunskap,<br />
   - svenska,<br />
   - teckenspråk, eller<br />
   - teknik.<p><a name="P4S2"></a></p>

Spetsutbildningen ska utformas så att dess innehåll i  väsentlig utsträckning innebär en fördjupning eller breddning  inom det eller de ämnen som utbildningen är inriktad mot.<p><a name="P4S3"></a></p><a class="paragraf" name="P5"><b>5 §</b></a>   En spetsutbildning får, utöver vad som framgår av 4 §,  även innehålla undervisning som avser ett eller flera ämnen  enligt gymnasieskolans ämnesplaner. I sådana fall ska rektorn  för spetsutbildningen besluta att en elev ska läsa ett eller  flera ämnen på en eller flera nivåer enligt gymnasieskolans  ämnesplaner, om eleven har anmält önskemål om det och rektorn  bedömer att eleven har goda förutsättningar att klara  studierna.<p><a name="P5S2"></a></p>

Ett ämne enligt gymnasieskolans ämnesplan som en elev läser  enligt första stycket ska motsvara ett ämne som  spetsutbildningen är inriktad mot.<p><a name="P5S3"></a></p><a class="paragraf" name="P6"><b>6 §</b></a>   Av 23 kap. 12 b § skollagen (2010:800) framgår att alla  uppgifter i en riksrekryterande spetsutbildning i grundskolan,  utom uppgifter som avser undervisning i sådana ämnen där  undervisningen fördjupas eller breddas eller i ämnen som läses  enligt gymnasieskolans ämnesplaner, får överlämnas till en  annan huvudman inom grundskolan på entreprenad.<p><a name="P6S2"></a></p><a class="paragraf" name="P7"><b>7 §</b></a>   I 3 kap. 4 a § skolförordningen (2011:185) finns  bestämmelser om att huvudmannen i grundskolan får besluta om  andra lärotider för en elev än de som anges i kapitlet, om  eleven deltar i utbildning på en nivå som ligger över den  skolformen.<p><a name="P7S2"></a></p><h4 name="Behörighet och urval"><a name="Behörighet och urval">Behörighet och urval</a></h4><p><a name="P7S3"></a></p><a class="paragraf" name="P8"><b>8 §</b></a>   För behörighet till spetsutbildningen ska krav ställas på  att den sökandes kunskapsnivå i det eller de ämnen som  spetsutbildningen är inriktad mot är väsentligt högre än vad  som krävs för att den sökande ska uppfylla kraven för betyget  A i förhållande till betygskriterierna för årskurs 6 vid  antagning till årskurs 7 och annars i förhållande till  betygskriterierna för årskurs 9 med hänsyn till den sökandes  ålder.<p><a name="P8S2"></a></p>

Tester och prov för att bedöma sökandes kunskaper och  färdigheter i ämnet ska utgöra villkor för antagning och grund  för urval mellan sökande till utbildningen. Testerna och  proven ska göra det möjligt att bedöma om den sökande har en  sådan kunskapsnivå som anges i första stycket.<p><a name="P8S3"></a></p><h4 name="Betyg"><a name="Betyg">Betyg</a></h4><p><a name="P8S4"></a></p><a class="paragraf" name="P9"><b>9 §</b></a>   Av elevens slutbetyg från grundskolan ska det framgå att  eleven har deltagit i en spetsutbildning och vilket eller  vilka ämnen utbildningen har varit inriktad mot.<p><a name="P9S2"></a></p><h4 name="Ansökan om tillstånd"><a name="Ansökan om tillstånd">Ansökan om tillstånd</a></h4><p><a name="P9S3"></a></p><a class="paragraf" name="P10"><b>10 §</b></a>   En ansökan om tillstånd att anordna spetsutbildning ska  lämnas in till Statens skolverk. Ansökan får överföras  elektroniskt till Skolverket.<p><a name="P10S2"></a></p><a class="paragraf" name="P11"><b>11 §</b></a>   Ansökan ska innehålla<br />
   1. en beskrivning av spetsutbildningens innehåll,<br />
   2. en redogörelse för de tester och prov som den sökande avser  att tillämpa som villkor för antagning och grund för urval och  för hur testerna och proven gör det möjligt att bedöma om den  sökande har en sådan kunskapsnivå som anges i 8 §, och<br />
   3. uppgifter om vilka lärarresurser som ska användas för  undervisning på grundskolenivå och gymnasial nivå inom  spetsutbildningen.<p><a name="P11S2"></a></p><h4 name="Tillstånd"><a name="Tillstånd">Tillstånd</a></h4><p><a name="P11S3"></a></p><a class="paragraf" name="P12"><b>12 §</b></a>   För att Statens skolverk ska lämna tillstånd att anordna  spetsutbildning krävs att<br />
   1. den sökande har förutsättningar att följa de föreskrifter  som gäller för spetsutbildningen,<br />
   2. spetsutbildningen bedöms bidra till det i 2 § angivna  syftet med utbildningen,<br />
   3. utbildningen är av god kvalitet, och<br />
   4. uppställda behörighetskrav och urvalsgrunder uppfyller  kraven i 8 §.<p><a name="P12S2"></a></p>

För enskilda huvudmän krävs också att godkännandet som enskild  huvudman för utbildningen vid skolenheten kommer att enligt 
10 kap. 23 h § andra stycket skollagen (2010:800) anses  omfatta även sådana ämnen enligt gymnasieskolans ämnesplaner  som erbjuds i spetsutbildningen, eftersom undervisningen i  ämnena kommer att bedrivas av lärare som är anställda av  huvudmannen och uppfyller kraven på legitimation och  behörighet i 2 kap. 13 § skollagen.<p><a name="P12S3"></a></p>

Tillståndet ska gälla för fyra antagningsomgångar.<p><a name="P12S4"></a></p><a class="paragraf" name="P13"><b>13 §</b></a>   Beslutet om tillstånd ska innehålla uppgifter om<br />
   1. vid vilken skolenhet spetsutbildningen ska anordnas,<br />
   2. vilka årskurser spetsutbildningen får omfatta,<br />
   3. vilket eller vilka ämnen spetsutbildningen ska inriktas  mot, och<br />
   4. de villkor för antagning och grunder för urval som ska  tillämpas.<p><a name="P13S2"></a></p><h4 name="Statsbidrag"><a name="Statsbidrag">Statsbidrag</a></h4><p><a name="P13S3"></a></p><h4 name="Förutsättningar för statsbidrag"><a name="Förutsättningar för statsbidrag">Förutsättningar för statsbidrag</a></h4><p><a name="P13S4"></a></p><a class="paragraf" name="P14"><b>14 §</b></a>   Statsbidrag får lämnas till en huvudman som har fått  tillstånd att bedriva spetsutbildning enligt 3 § under  förutsättning att undervisningen bedrivs av lärare som är  anställda av huvudmannen och uppfyller kraven på legitimation  och behörighet i 2 kap. 13 § skollagen (2010:800).<p><a name="P14S2"></a></p>

Statsbidrag lämnas för ett bidragsår i sänder i den  utsträckning det finns tillgång på medel. Bidragsåret börjar  den 1 juli.<p><a name="P14S3"></a></p><a class="paragraf" name="P15"><b>15 §</b></a>   Statsbidrag får inte lämnas<br />
   1. till en huvudman som har skatte- eller avgiftsskulder eller  andra skulder som vid beslutstillfället har överlämnats till  Kronofogdemyndigheten och som vid indrivning handläggs som  allmänt mål,<br />
   2. till en huvudman som är i likvidation eller försatt i  konkurs, eller<br />
   3. för en spetsutbildning som statsbidrag lämnas för på annat  sätt.<p><a name="P15S2"></a></p><h4 name="Ansökan och beslut om statsbidrag"><a name="Ansökan och beslut om statsbidrag">Ansökan och beslut om statsbidrag</a></h4><p><a name="P15S3"></a></p><a class="paragraf" name="P16"><b>16 §</b></a>   Ansökan om statsbidrag lämnas till Statens skolverk som  prövar frågor om bidraget och betalar ut det.<p><a name="P16S2"></a></p>

Beviljat bidrag ska lämnas med ett belopp för varje elev som  deltar i spetsutbildningen den 15 oktober under bidragsåret.<p><a name="P16S3"></a></p>

I ett beslut om att bevilja bidrag ska sista dagen för  redovisning enligt 18 § anges. Beslutet får förenas med  villkor. Villkoren ska framgå av beslutet.<p><a name="P16S4"></a></p><h4 name="Uppföljning och redovisning"><a name="Uppföljning och redovisning">Uppföljning och redovisning</a></h4><p><a name="P16S5"></a></p><a class="paragraf" name="P17"><b>17 §</b></a>   Statens skolverk ska följa upp hur statsbidraget har  använts.<p><a name="P17S2"></a></p><a class="paragraf" name="P18"><b>18 §</b></a>   Mottagaren av statsbidrag är skyldig att lämna sådan  ekonomisk och annan redovisning till Statens skolverk som  verket begär.<p><a name="P18S2"></a></p><h4 name="Anmälningsskyldighet"><a name="Anmälningsskyldighet">Anmälningsskyldighet</a></h4><p><a name="P18S3"></a></p><a class="paragraf" name="P19"><b>19 §</b></a>   Den som ansöker om eller har beviljats statsbidrag enligt  denna förordning ska utan dröjsmål till Statens skolverk  anmäla sådana ändrade förhållanden som kan påverka rätten till  bidraget eller storleken på det.<p><a name="P19S2"></a></p><h4 name="Återbetalning och återkrav"><a name="Återbetalning och återkrav">Återbetalning och återkrav</a></h4><p><a name="P19S3"></a></p><a class="paragraf" name="P20"><b>20 §</b></a>   Mottagaren av statsbidrag enligt denna förordning är  återbetalningsskyldig, om<br />
   1. bidraget har lämnats på felaktig grund eller med för högt  belopp,<br />
   2. bidraget helt eller delvis inte har utnyttjats eller inte  har använts för det ändamål det har lämnats för,<br />
   3. en redovisning som avses i 18 § inte har lämnats, eller<br />
   4. mottagaren inte har följt villkor som framgår av beslutet  om bidrag.<p><a name="P20S2"></a></p><a class="paragraf" name="P21"><b>21 §</b></a>   Statens skolverk ska besluta att helt eller delvis kräva  tillbaka ett statsbidrag om någon är återbetalningsskyldig  enligt 20 §.<p><a name="P21S2"></a></p>

Om det finns särskilda skäl för det, får Skolverket besluta  att helt eller delvis avstå från återkrav.<p><a name="P21S3"></a></p><a class="paragraf" name="P22"><b>22 §</b></a>   På statsbidrag som krävs tillbaka ska ränta tas ut från  och med den dag som infaller en månad efter det att beslutet  om återkrav har fattats och efter en räntesats som vid varje  tidpunkt överstiger statens utlåningsränta med två  procentenheter.<p><a name="P22S2"></a></p>

Om det finns särskilda skäl för det, får Statens skolverk  besluta att helt eller delvis avstå från krav på ränta.<p><a name="P22S3"></a></p><h4 name="Hinder mot utbetalning"><a name="Hinder mot utbetalning">Hinder mot utbetalning</a></h4><p><a name="P22S4"></a></p><a class="paragraf" name="P23"><b>23 §</b></a>   Statens skolverk ska besluta att ett beviljat statsbidrag  helt eller delvis inte ska betalas ut om mottagaren av  bidraget inte längre bedöms uppfylla villkoren för det eller  om det finns grund för återbetalning enligt 20 §. Beslutet  gäller omedelbart.<p><a name="P23S2"></a></p><h4 name="Bemyndigande"><a name="Bemyndigande">Bemyndigande</a></h4><p><a name="P23S3"></a></p><a class="paragraf" name="P24"><b>24 §</b></a>   Statens skolverk får meddela föreskrifter om  verkställigheten av denna förordning.<p><a name="P24S2"></a></p><h4 name="Överklagande"><a name="Överklagande">Överklagande</a></h4><p><a name="P24S3"></a></p><a class="paragraf" name="P25"><b>25 §</b></a>   I 40 § förvaltningslagen (2017:900) finns bestämmelser om  överklagande till allmän förvaltningsdomstol. Andra beslut än  beslut enligt 23 § får dock inte överklagas.<p><a name="P25S2"></a></p><br /><h3 name="overgang"><a name="overgang">Övergångsbestämmelser</a></h3>
2024:675<br />
   1. Denna förordning träder i kraft den 30 oktober 2024.<br />
   2. Förordningen tillämpas första gången i fråga om utbildning  som påbörjas efter den 30 juni 2025.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>