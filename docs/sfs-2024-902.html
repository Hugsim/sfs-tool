<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2024:902) om förfarandet vid förverkande av egendom och åläggande av företagsbot - SFS sfs-2024-902</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2024:902) om förfarandet vid förverkande av egendom och åläggande av företagsbot</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2024:902</span> •
                <span><strong>Utfärdad:</strong> 2024-10-04</span>
            </div>
        </header>

        <main class="law-content">
            <h2>Förordning (2024:902) om förfarandet vid förverkande av egendom och åläggande av företagsbot</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:902<br />

<b>Departement/myndighet</b>:   
Justitiedepartementet L5 <br />  

<b>Utfärdad</b>:   
2024-10-04 <br />  


<b>Ändrad</b>:   
t.o.m. SFS 2025:653<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2024:902">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:902">Fulltext (Regeringskansliet)</a> 


<br />

<hr />



<div><p><a name="S1"></a></p><a class="paragraf" name="P1"><b>1 §</b></a>   Denna förordning innehåller bestämmelser om tillämpningen  av lagen (2024:782) om förfarandet vid förverkande av egendom  och åläggande av företagsbot.<p><a name="P1S2"></a></p><h4 name="Utredning om självständigt förverkande"><a name="Utredning om självständigt förverkande">Utredning om självständigt förverkande</a></h4><p><a name="P1S3"></a></p><a class="paragraf" name="P2"><b>2 §</b></a>   Ett beslut att inleda en utredning om självständigt  förverkande ska sättas upp särskilt eller antecknas i akten.  Det ska framgå vem som har fattat beslutet.<p><a name="P2S2"></a></p><a class="paragraf" name="P3"><b>3 §</b></a>   Den som leder en utredning om självständigt förverkande  har ansvar för utredningen i dess helhet. Han eller hon ska se  till att utredningen bedrivs effektivt och att den enskildes  rättssäkerhetsintressen tas till vara. Den som leder en  utredning ska ge dem som biträder honom eller henne behövliga  direktiv för arbetet.<p><a name="P3S2"></a></p><a class="paragraf" name="P4"><b>4 §</b></a>   Polismyndigheten, Säkerhetspolisen och Tullverket får utse  en anställd vid myndigheten att inleda en utredning om  självständigt förverkande endast om denne har den utbildning,  kompetens och erfarenhet som behövs. <p><a name="P4S2"></a></p>

Polismyndigheten, Säkerhetspolisen och Tullverket får för sina  verksamhetsområden meddela ytterligare föreskrifter om vilka  som får utses att inleda en utredning om självständigt  förverkande. Förordning (2025:653).<p><a name="P4S3"></a></p><h4 name="Förhör under utredning om självständigt förverkande"><a name="Förhör under utredning om självständigt förverkande">Förhör under utredning om självständigt förverkande</a></h4><p><a name="P4S4"></a></p><a class="paragraf" name="P5"><b>5 §</b></a>   Förhör ska, om inte utredningens behöriga gång eller  polisens, åklagarens eller Tullverkets arbete avsevärt  försvåras, hållas på den tid och plats som kan antas medföra  minsta olägenhet för den som ska höras. Förhör ska även i  övrigt ordnas på ett sätt som inte tar tid i onödan för den  hörde.<p><a name="P5S2"></a></p>

Den som ska höras bör om möjligt kallas till förhöret i god  tid, om det inte bedöms olämpligt med hänsyn till utredningen.<br />
Förordning (2025:653).<p><a name="P5S3"></a></p><a class="paragraf" name="P6"><b>6 §</b></a>   Den som under en utredning om självständigt förverkande  inställt sig till förhör har rätt till ersättning av allmänna  medel enligt förordningen (1982:805) om ersättning av allmänna  medel till vittnen, m.m.<p><a name="P6S2"></a></p>

Ersättning betalas inte om den hörde avvikit eller undandragit  sig utredning eller på annat sätt försvårat sakens utredning,  eller om han eller hon uppsåtligen orsakat att han eller hon  blivit kallad till förhör utan att det funnits skälig  anledning till det. Ersättning betalas inte heller om det  finns skälig anledning att anta att egendom kan komma att  förverkas och den hörde är den som en talan om självständigt  förverkande kan komma att riktas mot eller om det i övrigt med  hänsyn till den hördes förhållande till saken inte är skäligt  att ersättning betalas.<p><a name="P6S3"></a></p>

Trots vad som anges i andra stycket får ersättning för kostnad  för återresa betalas till den som hämtats till förhör, om han  eller hon inte kan betala för återresan. <p><a name="P6S4"></a></p><a class="paragraf" name="P7"><b>7 §</b></a>   Polismyndigheten, Säkerhetspolisen, Tullverket eller  åklagaren meddelar beslut om ersättning.  Förordning (2025:653).<p><a name="P7S2"></a></p><a class="paragraf" name="P8"><b>8 §</b></a>   Skriftligt besked om beslutet om ersättning ska genast  tillhandahållas den ersättningsberättigade. Denne har rätt att  få ersättningen omedelbart mot kvitto.<p><a name="P8S2"></a></p><a class="paragraf" name="P9"><b>9 §</b></a>   På begäran av den som anges i 6 § första stycket ska  Polismyndigheten, Säkerhetspolisen, Tullverket eller åklagare  betala lämpligt förskott. Förordning (2025:653).<p><a name="P9S2"></a></p><a class="paragraf" name="P10"><b>10 §</b></a>   Den som förhörs ska, om det kan antas vara av värde,  uppmanas att till den som leder utredningen anmäla  adressändring som inte är tillfällig. En sådan uppmaning ska  avse den beräknade tiden fram till dess målet är avslutat,  genom en dom som fått laga kraft eller på annat sätt. Den  myndighet som tar emot en anmälan om adressändring ska vid  behov vidarebefordra den till den domstol eller annan  myndighet som handlägger målet.<p><a name="P10S2"></a></p><a class="paragraf" name="P11"><b>11 §</b></a>   Om det uppkommer en fråga om hämtning till förhör och  förhöret inte ska hållas av den som leder utredningen, ska  förhörsledaren skyndsamt låta den som leder utredningen avgöra  frågan. <p><a name="P11S2"></a></p>

Den som ska höras, utan att vara den som en utredning om  självständigt förverkande rör, får hämtas till förhöret endast  om<br />
   1. förhöret inte eller endast med avsevärd svårighet kan  hållas på den plats där den som ska höras befinner sig,<br />
   2. ett vittne behöver infinna sig på en viss plats,<br />
   3. det är särskilt bråttom med hänsyn till sakens beskaffenhet  eller omständigheterna i övrigt, eller<br />
   4. det annars finns särskilda skäl.<p><a name="P11S3"></a></p><a class="paragraf" name="P12"><b>12 §</b></a>   Som förhörsvittne bör i första hand ett medborgarvittne  som avses i lagen (1981:324) om medborgarvittnen anlitas, om  en sådan person finns tillgänglig. Hålls förhör med en kvinna  bör ett kvinnligt förhörsvittne anlitas, om den som ska  förhöras begär det och det är lämpligt. <p><a name="P12S2"></a></p>

Om den som ska förhöras begär att någon annan än  förhörsvittnet, ett juridiskt biträde eller ett biträde enligt 
23 kap. 10 § tredje stycket rättegångsbalken ska få närvara  vid förhöret eller att förhöret ska äga rum utan särskilt  förhörsvittne, får detta medges om det kan ske utan men för  utredningen.<p><a name="P12S3"></a></p>

En person som på begäran av den som ska förhöras tillåts  närvara vid förhöret får uppmanas att vara förhörsvittne, om  personen är lämplig för uppdraget. <p><a name="P12S4"></a></p>

Om ett medborgarvittne inte finns tillgängligt, bör den som är  anställd vid Polismyndigheten, Säkerhetspolisen, Tullverket,  Åklagarmyndigheten eller Ekobrottsmyndigheten anlitas som  förhörsvittne, om det i övrigt är lämpligt.<p><a name="P12S5"></a></p>

Om det inte finns något förhörsvittne tillgängligt får  förhöret ändå hållas, om det skulle medföra väsentlig  olägenhet att skjuta upp det. Förordning (2025:653).<p><a name="P12S6"></a></p><a class="paragraf" name="P13"><b>13 §</b></a>   Om det kan förväntas att det vid förhör framkommer något  som inte bör uppenbaras, ska den som leder utredningen  överväga om det bör meddelas förbud att röja det som  förekommer vid förhöret. <p><a name="P13S2"></a></p><a class="paragraf" name="P14"><b>14 §</b></a>   I stället för att förhör hålls får, om det bedöms  lämpligt, en skriftlig berättelse begäras in. <p><a name="P14S2"></a></p><a class="paragraf" name="P15"><b>15 §</b></a>   Under en utredning om självständigt förverkande bör  vittnesförhör vid domstol begäras endast om det finns  särskilda skäl och det inte är möjligt att utan ett sådant  förhör bedöma om talan kan väckas.<p><a name="P15S2"></a></p>

En framställning om vittnesförhör ska innehålla uppgift om den  som ska höras, den som en utredning om självständigt  förverkande rör och vad förhöret ska avse. Till  framställningen ska de handlingar bifogas som kan vara till  ledning vid förhöret. <p><a name="P15S3"></a></p>

Om den som en utredning om självständigt förverkande rör inte  tidigare har blivit underrättad om utredningen, ska han eller  hon få del av sådan underrättelse senast när framställningen  om vittnesförhör görs.<p><a name="P15S4"></a></p><a class="paragraf" name="P16"><b>16 §</b></a>   En framställning om bevisupptagning enligt 23 kap. 15 §  första stycket 2 rättegångsbalken ska innehålla uppgift om den  som en utredning rör, det bevis som ska tas upp, vad  bevisupptagningen ska avse och vad som ska styrkas med  beviset. <p><a name="P16S2"></a></p><h4 name="Förhör med barn under utredning om självständigt förverkande"><a name="Förhör med barn under utredning om självständigt förverkande">Förhör med barn under utredning om självständigt förverkande</a></h4><p><a name="P16S3"></a></p><a class="paragraf" name="P17"><b>17 §</b></a>   Om ett förhör ska hållas med ett barn som är under 15 år,  i egenskap av den som en talan om förverkande kan komma att  riktas mot, ska socialnämnden, om det är möjligt, i god tid  underrättas om plats och tid för förhöret. Detsamma gäller i  fråga om förhör i andra fall med någon som inte har fyllt 20  år, om det finns skäl att anta att socialnämnden bör ingripa.<p><a name="P17S2"></a></p>

Om förhör ska hållas med den som är intagen i ett sådant hem  som anges i 12 § lagen (1990:52) med särskilda bestämmelser om  vård av unga med anledning av att den intagne ska höras som  den som en talan om förverkande kan komma att riktas mot, ska  även den som förestår hemmet underrättas.<p><a name="P17S3"></a></p><a class="paragraf" name="P18"><b>18 §</b></a>   Förhör med någon som inte har fyllt 18 år ska planeras  och genomföras så att det inte uppkommer fara för att den som  förhörs tar skada. Det bör noga ses till att förhöret inte  väcker uppseende. Förhöret får inte göras mer ingående än vad  omständigheterna kräver. Förhör får inte äga rum fler gånger  än vad som är nödvändigt med hänsyn till utredningens art och  barnets bästa. <p><a name="P18S2"></a></p><a class="paragraf" name="P19"><b>19 §</b></a>   Förhör med någon som inte har fyllt 18 år bör hållas av  en person med särskild kompetens för uppgiften. <p><a name="P19S2"></a></p><a class="paragraf" name="P20"><b>20 §</b></a>   Om en utsaga av barn är av avgörande betydelse för  utredningen bör, om det bedöms vara viktigt med hänsyn till  barnets ålder och utveckling samt sakens beskaffenhet, någon  som har särskild kunskap i barn- eller förhörspsykologi  biträda vid förhöret eller yttra sig om värdet av barnets  utsaga. <p><a name="P20S2"></a></p><h4 name="Information och underrättelser under utredning om  självständigt förverkande"><a name="Information och underrättelser under utredning om  självständigt förverkande">Information och underrättelser under utredning om  självständigt förverkande</a></h4><p><a name="P20S3"></a></p><a class="paragraf" name="P21"><b>21 §</b></a>   I samband med att den som en talan om förverkande kan  komma att riktas mot underrättas om utredningen i enlighet med 
6 kap. 2 § lagen (2024:782) om förfarandet vid förverkande av  egendom och åläggande av företagsbot ska denne också  underrättas om sin rätt att <br />
   1. anlita biträde och att under vissa förutsättningar få ett  juridiskt biträde förordnat,<br />
   2. avstå från att anlita biträde, och samtidigt få information  om konsekvenserna av ett sådant avstående och om att ett  avstående när som helst kan återkallas,<br />
   3. få information om förändring av vad utredningen rör och ta  del av utredningsmaterial i den utsträckning som följer av 
6 kap. 2 § lagen om förfarandet vid förverkande av egendom och  åläggande av företagsbot,<br />
   4. vid behov biträdas av tolk under utredningen, vid  sammanträden inför rätten och vid kommunikation med sitt  biträde samt få handlingar översatta som är väsentliga för att  han eller hon ska kunna tillvarata sin rätt, och<br />
   5. inte behöva yttra sig och inte heller i övrigt behöva  medverka till utredningen.<p><a name="P21S2"></a></p>

Den som en talan om förverkande kan komma att riktas mot ska  också informeras om att staten betalar kostnaden för ett  juridiskt biträde, men att den som förlorar målet kan bli  skyldig att betala tillbaka hela eller delar av kostnaden.<p><a name="P21S3"></a></p><a class="paragraf" name="P22"><b>22 §</b></a>   Om den som en talan om förverkande kan komma att riktas  mot inte har fyllt 18 år ska han eller hon, utöver vad som  följer av 21 §, så långt det är möjligt även informeras om den  fortsatta handläggningen, vilka myndigheter som är delaktiga i  förfarandet och deras roller. Han eller hon ska samtidigt  särskilt underrättas om <br />
   1. sin rätt att få en vårdnadshavare eller någon annan nära  person underrättad och kallad till förhör samt underrättad om  domstolsförhandling enligt 6 kap. 4 § första stycket andra  strecksatsen lagen (2024:782) om förfarandet vid förverkande  av egendom och åläggande av företagsbot,<br />
   2. sin rätt att närvara personligen vid en  domstolsförhandling, <br />
   3. att handläggningen ska präglas av respekt för hans eller  hennes rätt till skydd av privatlivet, och<br />
   4. vart han eller hon kan vända sig med klagomål som gäller  handläggningen.<p><a name="P22S2"></a></p><a class="paragraf" name="P23"><b>23 §</b></a>   Den som en talan om förverkande kan komma att riktas mot  ska få information enligt 21 och 22 §§ på ett språk som han  eller hon förstår.<p><a name="P23S2"></a></p><a class="paragraf" name="P24"><b>24 §</b></a>   Om en underrättelse har lämnats muntligen till den som en  utredning om självständigt förverkande rör och dennes biträde  enligt 23 kap. 18 a § första stycket rättegångsbalken, ska  detta framgå antingen genom att den som har lämnat  underrättelsen gör en tjänsteanteckning eller på något annat  sätt.<p><a name="P24S2"></a></p>

En underrättelse som lämnas skriftligen får sändas med posten  eller på elektronisk väg, om det inte av särskilda skäl kan  antas att mottagaren inte skulle få underrättelsen på detta  sätt. En underrättelse till den som en utredning om  självständigt förverkande rör ska dock delges honom eller  henne om värdet av det som kan komma att förverkas överstiger  fem prisbasbelopp enligt 2 kap. 6 och 7 §§  socialförsäkringsbalken. När delgivning ska ske i ett sådant  fall får det inte ske enligt 38 och 47-51 §§ delgivningslagen 
(2010:1932).<p><a name="P24S3"></a></p><a class="paragraf" name="P25"><b>25 §</b></a>   Ett vittne som kallas till ett förhör ska informeras om <br />
   1. de kontaktuppgifter som behövs för att få upplysningar om  det ärende som han eller hon förekommer i, <br />
   2. den fortsatta handläggningen och vilken roll han eller hon  kommer att ha i den, <br />
   3. rätten till ersättning för kostnader vid inställelse till  förhör och sammanträden i domstol,<br />
   4. att han eller hon på begäran kan få information om hur  ärendet fortskrider hos polisen, åklagare eller domstol om det  kan ske utan men för utredningen, och <br />
   5. vilka organisationer som kan lämna stöd och hjälp.<p><a name="P25S2"></a></p>

Information enligt första stycket ska även lämnas till ett  vittne i övriga förhörssituationer om det behövs och är  möjligt.<p><a name="P25S3"></a></p><h4 name="Underrättelser vid nedlagd utredning om självständigt  förverkande"><a name="Underrättelser vid nedlagd utredning om självständigt  förverkande">Underrättelser vid nedlagd utredning om självständigt  förverkande</a></h4><p><a name="P25S4"></a></p><a class="paragraf" name="P26"><b>26 §</b></a>   Om en utredning läggs ner eller det beslutas att talan om  självständigt förverkande inte ska väckas, ska den som  utredningen rör underrättas, om denne hörts i utredningen. <p><a name="P26S2"></a></p><a class="paragraf" name="P27"><b>27 §</b></a>   Om en domstol har förordnat ett juridiskt biträde ska  domstolen underrättas om att utredningen har avslutats utan  att talan om självständigt förverkande har väckts. <p><a name="P27S2"></a></p><h4 name="Protokoll och anteckningar under utredning om självständigt  förverkande"><a name="Protokoll och anteckningar under utredning om självständigt  förverkande">Protokoll och anteckningar under utredning om självständigt  förverkande</a></h4><p><a name="P27S3"></a></p><a class="paragraf" name="P28"><b>28 §</b></a>   Av utredningsprotokollet ska det framgå vem som leder  utredningen, vem som har varit förhörsledare och vem som har  sammanställt protokollet. Den som sammanställer protokollet  ska även ange i protokollet när sammanställningen görs. <p><a name="P28S2"></a></p>

I protokollet ska följande antecknas: <br />
   - vad som har varit skälet till att utredningen inletts,<br />
   - tid och plats för åtgärder under utredningen,<br />
   - berättelser av hörda personer samt nödvändiga upplysningar  om dem, <br />
   - namn på förhörsvittne och övriga närvarande vid förhör,<br />
   - namn på närvarande vid en genomsökning enligt 27 kap. 11 b §  rättegångsbalken eller vid en genomsökning på distans enligt 
28 kap. 10 e § andra stycket rättegångsbalken,<br />
   - beslut om att någon inte har tillåtits att närvara vid en  genomsökning eller vid en genomsökning på distans och att det  som framkommit då inte får uppenbaras,<br />
   - beslut om att någon annan än ett förhörsvittne har tillåtits  att närvara vid förhör och att det som framkommit vid förhör  inte får uppenbaras,<br />
   - beslut om att ett biträde har förhindrats att närvara vid  förhör och skälen för det,<br />
   - framställningar till rätten om vittnesförhör eller annan  utredning under utredningen om självständigt förverkande, om  upptagande av bevisning enligt 23 kap. 15 § rättegångsbalken,  och om föreläggande att visa upp ett skriftligt bevis eller  tillhandahålla ett föremål för besiktning och beslut om detta,<br />
   - sakkunnigyttranden, <br />
   - beslut om uppgifter som rör användning av tvångsmedel, <br />
   - underrättelse till den som en utredning rör enligt 23 kap. 
18 § första stycket rättegångsbalken, samt till den som en  utredning rör och hans eller hennes biträde enligt 23 kap. 
18 a § rättegångsbalken, med uppgift om huruvida de krävt  ytterligare utredning eller i övrigt velat anföra något,<br />
   - uppgift om vilken information den som en utredning rör eller  biträdet har fått del av enligt 23 kap. 18 c §  rättegångsbalken,<br />
   - uppgift om uppmaning enligt 10 §,<br />
   - uppgift om att det finns utredningsmaterial som inte har  tagits med i protokollet, och<br />
   - det som i övrigt är av betydelse att anteckna i protokollet.<p><a name="P28S3"></a></p>

Protokollet ska innehålla nödvändiga diarieuppgifter, såsom  diarienummer, löpnummer (inom ärendet) och en kort  ärendebeteckning.<p><a name="P28S4"></a></p><a class="paragraf" name="P29"><b>29 §</b></a>   /Upphör att gälla U:2029-04-30 genom förordning (2024:903)./
Polismyndigheten får besluta att en anställd vid  myndigheten vid dokumentation under en utredning om  självständigt förverkande får använda en annan uppgift än sitt  namn i beslut och andra handlingar i ett ärende som rör en  person som kan antas tillhöra eller verka för en organisation  eller grupp som utövar brottslig verksamhet av allvarlig eller  omfattande karaktär. Detta gäller dock endast om det finns en  påtaglig risk för att den anställde eller någon närstående  till denne utsätts för hot eller våld. <p><a name="P29S2"></a></p>

Namnet bakom uppgiften ska antecknas på en särskild handling.<p><a name="P29S3"></a></p><a class="paragraf" name="P30"><b>30 §</b></a>   I protokollet ska följande antecknas om ett vittne:  fullständigt namn, i förekommande fall upplysning om att  vittnet är släkt eller bekant med den som utredningen rör,  uppgift om vittnets särskilda förutsättningar att iaktta eller  bedöma det som vittnet hörs om och uppgift om övriga  förhållanden som kan vara av betydelse för bedömande av  vittnets tillförlitlighet. <p><a name="P30S2"></a></p>

Uppgift om vittnens personnummer, yrke eller anställning,  bostadsort, postadress, arbetsplats och telefonnummer ska  antecknas i protokollet endast om uppgiften har betydelse för  utredningen.<p><a name="P30S3"></a></p>

I fråga om den som utredningen rör ska följande antecknas i  protokollet: fullständigt namn, personnummer eller  samordningsnummer, yrke eller anställning, folkbokföringsort,  bostadsort, postadress, arbetsplats och telefonnummer och,  beträffande den som inte fyllt 20 år, föräldrarnas namn och  adress, om det är lämpligt.<p><a name="P30S4"></a></p><a class="paragraf" name="P31"><b>31 §</b></a>    <i>/Upphör att gälla U:2029-04-01/</i> 
Om uppgifter som avses i 29 § eller 30 § andra stycket  inte har antecknats i protokollet, ska de antecknas på en  särskild handling. <p><a name="P31S2"></a></p>

Om informationen i den särskilda handlingen har betydelse för  rättens handläggning av målet, ska handlingen ges in till  domstolen när målet inleds där. <p><a name="P31S3"></a></p><a class="paragraf" name="P31"><b>31 §</b></a>    <i>/Träder i kraft I:2029-04-01/</i> 
Om uppgifter som avses i 30 § andra stycket inte har  antecknats i protokollet, ska de antecknas på en särskild  handling.<p><a name="P31S2"></a></p>

Om informationen i den särskilda handlingen har betydelse för  rättens handläggning av målet, ska handlingen ges in till  domstolen när målet inleds där. Förordning (2024:903).<p><a name="P31S3"></a></p><a class="paragraf" name="P32"><b>32 §</b></a>   Om den som en talan om förverkande kan komma att riktas  mot inte har fyllt 18 år ska det i protokollet eller på en  särskild handling antecknas vem eller vilka som har  underrättats och kallats till förhör som hålls med den unge  enligt 6 kap. 4 § första stycket andra och tredje  strecksatserna lagen (2024:782) om förfarandet vid förverkande  av egendom och åläggande av företagsbot. <p><a name="P32S2"></a></p><a class="paragraf" name="P33"><b>33 §</b></a>   Protokoll ska upprättas så att det ger en rättvisande  bild av vad som förekommit vid utredningen och som är av  betydelse för målet. <p><a name="P33S2"></a></p>

En utsaga ska, i de delar som bör tas in i protokollet,  återges i så nära överensstämmelse som möjligt med det talade  ordet. Ordagrann återgivning behövs dock endast när det är av  vikt att de exakta ordalagen tas in i protokollet. En utsaga  som ordagrant antecknas i protokollet ska sättas inom  citationstecken.<p><a name="P33S3"></a></p>

Om det är lämpligt, såsom när flera vittnen hörs om samma  förhållande, får en utsaga återges genom hänvisning till en  tidigare gjord utsaga. Om utsagorna inte helt överensstämmer  ska det noga anges vilka delar hänvisningen avser.<p><a name="P33S4"></a></p><a class="paragraf" name="P34"><b>34 §</b></a>   Minnesanteckningar som används vid protokollföring bör få  slutlig utformning efter hand som utredningen fortskrider.  Uppteckning av utsaga som ska granskas enligt 23 kap. 21 §  rättegångsbalken ska få slutlig utformning i samband med sådan  granskning. <p><a name="P34S2"></a></p>

Innan åklagare fattar beslut i frågan om talan om  självständigt förverkande, ska protokollet över den utredning  som genomförts före beslutet ha fått slutlig utformning. <p><a name="P34S3"></a></p>

Protokoll ska så snart som möjligt färdigställas slutligt. Om  det är lämpligt bör protokollet färdigställas efter hand som  utredningen fortskrider.<p><a name="P34S4"></a></p><h4 name="Underrättelse om vissa beslut om förvar av egendom"><a name="Underrättelse om vissa beslut om förvar av egendom">Underrättelse om vissa beslut om förvar av egendom</a></h4><p><a name="P34S5"></a></p><a class="paragraf" name="P35"><b>35 §</b></a>   Om åklagare enligt 26 kap. 3 § första stycket  rättegångsbalken har tagit fast egendom eller tomträtt i  förvar eller upphävt ett beslut om förvar av fast egendom  eller tomträtt, ska åklagaren genast underrätta  inskrivningsmyndigheten. Den fordran för vilken förvar har  beslutats ska framgå av underrättelsen.<p><a name="P35S2"></a></p><a class="paragraf" name="P36"><b>36 §</b></a>   Om åklagaren har beslutat om förvar av en fordran eller  annan rättighet och enligt 26 kap. 3 a § rättegångsbalken  meddelat förbud för gäldenären eller annan förpliktad att  fullgöra sin förpliktelse till någon annan än  Kronofogdemyndigheten, ska åklagaren genast underrätta  Kronofogdemyndigheten om detta. <p><a name="P36S2"></a></p><h4 name="Beslut om förverkande som fattas av brottsbekämpande  myndigheter i vissa fall"><a name="Beslut om förverkande som fattas av brottsbekämpande  myndigheter i vissa fall">Beslut om förverkande som fattas av brottsbekämpande  myndigheter i vissa fall</a></h4><p><a name="P36S3"></a></p><a class="paragraf" name="P37"><b>37 §</b></a>   Polismyndigheten och Säkerhetspolisen får för sina  verksamhetsområden meddela ytterligare föreskrifter om rätten  att besluta om förverkande enligt 3 kap. 4 § lagen (2024:782)  om förfarandet vid förverkande av egendom och åläggande av  företagsbot. <p><a name="P37S2"></a></p><a class="paragraf" name="P38"><b>38 §</b></a>   Ett beslut om förverkande enligt 3 kap. lagen (2024:782)  om förfarandet vid förverkande av egendom och åläggande av  företagsbot ska innehålla uppgift om <br />
   1. dagen för beslutet,<br />
   2. vilken egendom eller vilket värde av egendom som beslutet  avser, <br />
   3. skälen för beslutet med upplysning om vilka bestämmelser  som har tillämpats,<br />
   4. den som beslutet riktas mot och dennes inställning till  förverkandet eller uppgift om att beslutet riktas mot någon  okänd, <br />
   5. vem som har fattat beslutet, och<br />
   6. möjligheten att anmäla missnöje mot beslutet. <p><a name="P38S2"></a></p>

Ekobrottsmyndigheten, Polismyndigheten, Säkerhetspolisen,  Tullverket och Åklagarmyndigheten får för sina  verksamhetsområden meddela ytterligare föreskrifter om  dokumentation av beslut enligt 3 kap. lagen om förfarandet vid  förverkande av egendom och åläggande av företagsbot.<p><a name="P38S3"></a></p><a class="paragraf" name="P39"><b>39 §</b></a>   Om det kan vara av betydelse för prövningen av en fråga  om ansvar för brott får åklagaren vid ett beslut om  förverkande enligt 3 kap. 3 § lagen (2024:782) om förfarandet  vid förverkande av egendom och åläggande av företagsbot  besluta att ett oskadliggörande enligt 5 § lagen (1974:1066)  om förfarande med förverkad egendom och hittegods m.m. ska ske  först efter att domen i ansvarsfrågan har fått laga kraft. <p><a name="P39S2"></a></p><h4 name="Informationsskyldighet"><a name="Informationsskyldighet">Informationsskyldighet</a></h4><p><a name="P39S3"></a></p><h4 name="Information i utredning om företagsbot mot någon som inte är  misstänkt för brott"><a name="Information i utredning om företagsbot mot någon som inte är  misstänkt för brott">Information i utredning om företagsbot mot någon som inte är  misstänkt för brott</a></h4><p><a name="P39S4"></a></p><a class="paragraf" name="P40"><b>40 §</b></a>   I samband med att ett företag underrättas om en utredning  om företagsbot i enlighet med 6 kap. 2 § lagen (2024:782) om  förfarandet vid förverkande av egendom och åläggande av  företagsbot ska företaget också underrättas om dess rätt att <br />
   1. anlita biträde och att under vissa förutsättningar få ett  juridiskt biträde förordnat,<br />
   2. avstå från att anlita biträde, och samtidigt få information  om konsekvenserna av ett sådant avstående och om att ett  avstående när som helst kan återkallas,<br />
   3. få information om förändring av vad utredningen rör och ta  del av utredningsmaterial i den utsträckning som följer av 
6 kap. 2 § lagen om förfarandet vid förverkande av egendom och  åläggande av företagsbot,<br />
   4. vid behov biträdas av tolk under utredningen, vid  sammanträden inför rätten och vid kommunikation med sitt  biträde samt få handlingar översatta som är väsentliga för att  företaget ska kunna ta till vara sin rätt, och<br />
   5. inte behöva yttra sig och inte heller i övrigt behöva  medverka till utredningen.<p><a name="P40S2"></a></p>

Företaget ska även informeras om att staten betalar kostnaden  för ett juridiskt biträde, men att den som förlorar målet kan  bli skyldig att betala tillbaka hela eller delar av kostnaden.<p><a name="P40S3"></a></p><a class="paragraf" name="P41"><b>41 §</b></a>   Ett företag som har underrättats om en utredning om  företagsbot i enlighet med 6 kap. 2 § lagen (2024:782) om  förfarandet vid förverkande av egendom och åläggande av  företagsbot ska också underrättas om en utredning läggs ned  eller det beslutas att talan inte ska väckas. <p><a name="P41S2"></a></p><h4 name="Information till tredje man"><a name="Information till tredje man">Information till tredje man</a></h4><p><a name="P41S3"></a></p><a class="paragraf" name="P42"><b>42 §</b></a>   En tredje man som hävdar rätt till egendom som yrkas  förverkad, eller kan komma att yrkas förverkad, ska  underrättas om sin rätt att anlita biträde och att under vissa  förutsättningar få ett juridiskt biträde förordnat. Tredje man  ska också informeras om att staten betalar kostnaden för ett  juridiskt biträde, men att den som förlorar målet kan bli  skyldig att betala tillbaka hela eller delar av kostnaden.<p><a name="P42S2"></a></p><h4 name="Ersättningsfrågor"><a name="Ersättningsfrågor">Ersättningsfrågor</a></h4><p><a name="P42S3"></a></p><h4 name="Ersättning till juridiska biträden"><a name="Ersättning till juridiska biträden">Ersättning till juridiska biträden</a></h4><p><a name="P42S4"></a></p><a class="paragraf" name="P43"><b>43 §</b></a>   I fråga om ersättning till juridiska biträden och  utformning av kostnadsräkningar tillämpas 2-4 §§ förordningen 
(1997:406) om offentlig försvarare m.m. Det som sägs där om  offentlig försvarare gäller i stället juridiskt biträde.<p><a name="P43S2"></a></p><h4 name="Återbetalning till staten"><a name="Återbetalning till staten">Återbetalning till staten</a></h4><p><a name="P43S3"></a></p><a class="paragraf" name="P44"><b>44 §</b></a>   Om en domstol efter ett överklagande bestämmer ersättning  till ett juridiskt biträde till ett lägre belopp än vad som  bestämts i det överklagade beslutet ska biträdet snarast  betala tillbaka mellanskillnaden. <p><a name="P44S2"></a></p>

Om ett utbetalt förskott överstiger vad biträdet slutligen  tillerkänns i ersättning ska det överskjutande beloppet  snarast betalas tillbaka.<p><a name="P44S3"></a></p>

Domstolsverket får, efter att ha gett Skatteverket tillfälle  att yttra sig, meddela närmare föreskrifter om förfarandet för  verkställighet av beslut om betalning till staten enligt 
31 kap. rättegångsbalken.<p><a name="P44S4"></a></p><a class="paragraf" name="P45"><b>45 §</b></a>   Den gräns för återbetalning som avses i 31 kap. 1 § femte  stycket rättegångsbalken är 250 kronor.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>