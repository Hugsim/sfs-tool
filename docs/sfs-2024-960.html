<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2024:960) om infrastruktur för alternativa drivmedel - SFS sfs-2024-960</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2024:960) om infrastruktur för alternativa drivmedel</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2024:960</span> •
                <span><strong>Utfärdad:</strong> 2024-10-31</span>
            </div>
        </header>

        <main class="law-content">
            <h2>Lag (2024:960) om infrastruktur för alternativa drivmedel</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2024:960<br />

<b>Departement/myndighet</b>:   
Landsbygds- och infrastrukturdepartementet <br />  

<b>Utfärdad</b>:   
2024-10-31 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2024:960">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2024:960">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Lagen kompletterar en EU-förordning"><a name="Lagen kompletterar en EU-förordning">Lagen kompletterar en EU-förordning</a></h4><p><a name="S2"></a></p><a class="paragraf" name="P1"><b>1 §</b></a>   Denna lag kompletterar Europaparlamentets och rådets  förordning (EU) 2023/1804 av den 13 september 2023 om  utbyggnad av infrastruktur för alternativa drivmedel och om  upphävande av direktiv 2014/94/EU, i denna lag kallad EU-
förordningen. <p><a name="P1S2"></a></p>

Ord och uttryck i lagen har samma betydelse som i EU-
förordningen.<p><a name="P1S3"></a></p><h4 name="Prisinformation"><a name="Prisinformation">Prisinformation</a></h4><p><a name="P1S4"></a></p><a class="paragraf" name="P2"><b>2 §</b></a>   Regeringen eller den myndighet som regeringen bestämmer  får meddela föreskrifter om skyldighet att på en  tankningsstation tillhandahålla information om priser för  alternativa drivmedel.<p><a name="P2S2"></a></p><a class="paragraf" name="P3"><b>3 §</b></a>   Följande information ska anses vara väsentlig vid  tillämpningen av 10 § tredje stycket marknadsföringslagen 
(2008:486):<br />
   1. priser för laddning eller tankning som krävs enligt  artiklarna 5.3-5.5 och 7.2-7.4 i EU-förordningen, och <br />
   2. priser för drivmedel som krävs enligt föreskrifter som har  meddelats med stöd av 2 §. <p><a name="P3S2"></a></p>

Bestämmelserna i 29-36 §§ marknadsföringslagen om  marknadsstörningsavgift ska inte tillämpas vid utebliven  information.<p><a name="P3S3"></a></p><h4 name="Tillsynsmyndigheter"><a name="Tillsynsmyndigheter">Tillsynsmyndigheter</a></h4><p><a name="P3S4"></a></p><a class="paragraf" name="P4"><b>4 §</b></a>   Om inte annat följer av denna lag, utövar den eller de  myndigheter som regeringen bestämmer tillsyn över att EU-
förordningen följs. <p><a name="P4S2"></a></p><a class="paragraf" name="P5"><b>5 §</b></a>   Den kommun som utövar tillsyn över en tankningsstation  enligt lagen (2010:1011) om brandfarliga och explosiva varor  utövar tillsyn över att tankningspunkterna vid stationen  uppfyller de tekniska specifikationerna för tankningsstationer  för väte i punkt 3.1 och 3.3-3.6 i bilaga II till EU-
förordningen. <p><a name="P5S2"></a></p>

Kommunens uppgifter ska fullgöras av den nämnd som utövar  tillsyn enligt lagen om brandfarliga och explosiva varor.<p><a name="P5S3"></a></p><a class="paragraf" name="P6"><b>6 §</b></a>   Om en kommun har ingått avtal med en annan kommun enligt 
26 § lagen (2010:1011) om brandfarliga och explosiva varor om  att de uppgifter som kommunen har enligt den lagen helt eller  delvis ska utövas av den andra kommunen, får tillsynen enligt 
5 § utövas av den andra kommunen.<p><a name="P6S2"></a></p><h4 name="Avtal med ackrediterade organ om bistånd vid tillsyn"><a name="Avtal med ackrediterade organ om bistånd vid tillsyn">Avtal med ackrediterade organ om bistånd vid tillsyn</a></h4><p><a name="P6S3"></a></p><a class="paragraf" name="P7"><b>7 §</b></a>   En kommun får ingå avtal med ett organ för bedömning av  överensstämmelse om att organet ska bistå kommunen i de  uppgifter som kommunen har enligt 5 eller 6 §. Ett sådant  organ ska vara ackrediterat enligt Europaparlamentets och  rådets förordning (EG) nr 765/2008 av den 9 juli 2008 om krav  för ackreditering och marknadskontroll i samband med  saluföring av produkter och upphävande av  förordning (EEG) nr 339/93 och enligt lagen (2011:791) om  ackreditering och teknisk kontroll. <p><a name="P7S2"></a></p>

Avtalet får inte omfatta uppgifter som innefattar  myndighetsutövning.<p><a name="P7S3"></a></p><h4 name="Överlåtelse av tillsynsuppgift till en enskild aktör"><a name="Överlåtelse av tillsynsuppgift till en enskild aktör">Överlåtelse av tillsynsuppgift till en enskild aktör</a></h4><p><a name="P7S4"></a></p><a class="paragraf" name="P8"><b>8 §</b></a>   Den myndighet som utövar tillsyn i fråga om de delar av  system för landströmsförsörjning som är fast monterade på  fartyg eller medföljer fartyg får i enskilda fall överlåta den  tillsynsuppgiften till en svensk fysisk eller juridisk person.  En sådan överlåtelse får också ske till en utländsk juridisk  person.<p><a name="P8S2"></a></p>

 
9 § Regeringen eller den myndighet som regeringen bestämmer  får meddela föreskrifter om vilka krav en fysisk eller  juridisk person som ska utföra den tillsyn som avses i 8 § ska  uppfylla.<p><a name="P8S3"></a></p><h4 name="Förelägganden"><a name="Förelägganden">Förelägganden</a></h4><p><a name="P8S4"></a></p><a class="paragraf" name="P10"><b>10 §</b></a>   En myndighet som utövar tillsyn får besluta de  förelägganden som behövs för tillsynen och för att de som  omfattas av tillsynen ska fullgöra sina skyldigheter enligt  EU-förordningen. <p><a name="P10S2"></a></p>

Ett beslut om föreläggande får förenas med vite.<p><a name="P10S3"></a></p><h4 name="Avgifter"><a name="Avgifter">Avgifter</a></h4><p><a name="P10S4"></a></p><a class="paragraf" name="P11"><b>11 §</b></a>   Den myndighet som utövar tillsyn får ta ut avgift för  tillsynen och för ärendehandläggning som rör tillsynen.<p><a name="P11S2"></a></p><a class="paragraf" name="P12"><b>12 §</b></a>   Regeringen eller den myndighet som regeringen bestämmer  får meddela föreskrifter om sådana avgifter som avses i 11 §. <p><a name="P12S2"></a></p><a class="paragraf" name="P13"><b>13 §</b></a>   En kommun får meddela föreskrifter om avgifter för  tillsyn som kommunen utövar.<p><a name="P13S2"></a></p><h4 name="Överklagande"><a name="Överklagande">Överklagande</a></h4><p><a name="P13S3"></a></p><a class="paragraf" name="P14"><b>14 §</b></a>   Följande beslut får överklagas till allmän  förvaltningsdomstol:<br />
   1. beslut om föreläggande enligt 10 §,<br />
   2. beslut om att ta ut avgift enligt 11 §, och<br />
   3. beslut om att inte utfärda en identifieringskod som avses i  artikel 20.1 i EU-förordningen. <p><a name="P14S2"></a></p>

Andra beslut enligt denna lag eller enligt EU-förordningen får  inte överklagas. <p><a name="P14S3"></a></p>

Prövningstillstånd krävs vid överklagande till kammarrätten.<p><a name="P14S4"></a></p><br /><h3 name="overgang"><a name="overgang">Övergångsbestämmelser</a></h3>
2024:960<br />
   1. Denna lag träder i kraft den 31 december 2024.<br />
   2. Genom lagen upphävs lagen (2016:915) om krav på  installationer för alternativa drivmedel.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>