<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2025:269) med instruktion för Styrelsen för internationellt utvecklingssamarbete (Sida) - SFS sfs-2025-269</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2025:269) med instruktion för Styrelsen för internationellt utvecklingssamarbete (Sida)</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2025:269</span> •
                <span><strong>Utfärdad:</strong> 2025-04-10</span>
            </div>
        </header>

        <main class="law-content">
            <h2>Förordning (2025:269) med instruktion för Styrelsen för internationellt utvecklingssamarbete (Sida)</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2025:269<br />

<b>Departement/myndighet</b>:   
Utrikesdepartementet <br />  

<b>Utfärdad</b>:   
2025-04-10 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2025:269">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2025:269">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Styrelsen för internationellt utvecklingssamarbete (Sida)  är förvaltningsmyndighet för verksamhet som rör  internationellt bistånd. <p><a name="P1S2"></a></p>

Myndigheten ska<br />
   1. bidra till att uppfylla det riksdagsbundna målet för det  internationella biståndet,<br />
   2. bidra till att genomföra regeringens biståndspolitik,<br />
   3. bidra till genomförandet av regeringens internationella  åtaganden rörande principerna för ett effektivt bistånd- och  utvecklingssamarbete,<br />
   4. betala ut ekonomiska bidrag i enlighet med de strategier  som regeringen beslutat för svenskt utvecklingssamarbete och  humanitärt bistånd, och <br />
   5. bistå regeringen med expertstöd inom myndighetens  verksamhetsområde.<p><a name="P1S3"></a></p><a class="paragraf" name="P2"><b>2 §</b></a>   Myndigheten ska säkerställa att verksamheten är en  integrerad del av Sveriges samlade utrikes- och  biståndspolitik genom att <br />
   1. bidra till att upprätthålla respekten för mänskliga fri-  och rättigheter, demokratiska principer och rättsstatens  principer, <br />
   2. bidra till att minska de humanitära behoven, samt verka för  fred och säkerhet i världen, <br />
   3. värna och främja svenska intressen globalt vid  genomförandet av det internationella utvecklingssamarbetet,<br />
   4. stärka synergier mellan det internationella  utvecklingssamarbetet och handels-, migrations- och  främjandepolitiken,<br />
   5. stärka kapaciteten hos andra aktörer och mobilisera andra  aktörers engagemang och finansiella resurser, däribland  aktörer inom den privata sektorn, <br />
   6. vara flexibel och innovativ i sitt arbetssätt för att uppnå  pluralism bland samarbetspartners och finansieringsformer,<br />
   7. säkerställa samordning och samstämmighet med den  internationella klimatpolitiken och ta hänsyn till klimat- och  miljöpåverkan där så är relevant, och<br />
   8. beakta jämställdhet i alla relevanta insatser.<p><a name="P2S2"></a></p><a class="paragraf" name="P3"><b>3 §</b></a>   Myndigheten får, om det finns tillgång på medel, besluta  om och betala ut ekonomiska bidrag eller annan finansiering.  Myndigheten får även utfärda garantier enligt förordningen 
(2018:2098) om garantier för utvecklingssamarbete och  förordningen (2011:211) om utlåning och garantier. <p><a name="P3S2"></a></p><h4 name="Strategier för svenskt utvecklingssamarbete och humanitärt  bistånd"><a name="Strategier för svenskt utvecklingssamarbete och humanitärt  bistånd">Strategier för svenskt utvecklingssamarbete och humanitärt  bistånd</a></h4><p><a name="P3S3"></a></p><a class="paragraf" name="P4"><b>4 §</b></a>   Myndigheten ska handlägga, genomföra, följa upp och  redovisa biståndsinsatser, inom ramen för av regeringen  beslutade strategier för svenskt utvecklingssamarbete och  humanitärt bistånd. <p><a name="P4S2"></a></p>

För varje land med bilateralt utvecklingssamarbete och för  varje strategi ska myndigheten årligen senast den 15 mars  lämna en redovisning till Regeringskansliet 
(Utrikesdepartementet). Under det sista året i en  strategiperiod ska myndigheten lämna fördjupade  strategirapporter. <p><a name="P4S3"></a></p><h4 name="Effektivitet, resultat och uppföljning "><a name="Effektivitet, resultat och uppföljning ">Effektivitet, resultat och uppföljning </a></h4><p><a name="P4S4"></a></p><a class="paragraf" name="P5"><b>5 §</b></a>   Myndigheten ska i sin verksamhet <br />
   1. tillvarata och dra lärdom av kunskap från forskning och  från aktörer som utvärderar, analyserar och följer upp svenskt  och internationellt bistånd, <br />
   2. säkerställa en effektiv uppföljning och redovisning av  resultat och ett kontinuerligt lärande, <br />
   3. säkerställa kvalitet genom att tilldelade medel används på  det sätt som effektivt ger goda resultat, <br />
   4. aktivt arbeta för att vidta åtgärder för att motverka alla  former av korruption och andra oegentligheter, samt  systematiskt följa upp detta arbete,<br />
   5. verka för att stöd som beviljats felaktigt eller som inte  har utnyttjats eller använts för ändamål som det har beviljats  för återkrävs och återbetalas, <br />
   6. säkerställa att bistånd inte ges till aktörer som bedriver  eller stödjer antidemokratisk verksamhet, våldsbejakande  extremism, islamism, antisemitism, terrorism, verksamhet som  underminerar kvinnors och flickors rättigheter samt  hatpropaganda riktad mot individer eller grupper,<br />
   7. löpande bedöma och följa upp risker både på insats- och  strateginivå samt hantera eventuella risker i dialog med  berörd samarbetspartner, och <br />
   8. medverka till ett samstämmigt svenskt agerande och effektiv  biståndssamordning i förhållande till Europeiska unionen (EU),  Förenta nationerna (FN) och andra multilaterala  organisationer.<p><a name="P5S2"></a></p><h4 name="Transparens och insyn"><a name="Transparens och insyn">Transparens och insyn</a></h4><p><a name="P5S3"></a></p><a class="paragraf" name="P6"><b>6 §</b></a>   Myndigheten ska i sin verksamhet säkerställa öppenhet om  hur tilldelade medel används och fördelas i syfte att bidra  till ökad transparens och insyn i genomförda biståndsinsatsers  uppnådda resultat. <p><a name="P6S2"></a></p><a class="paragraf" name="P7"><b>7 §</b></a>   Myndigheten ska ansvara för drift och utveckling av den  digitala informationstjänsten openaid.se. Där ska myndigheten  tillgängliggöra all öppen information om verksamhet som  bedrivs inom ramen för utgiftsområde 7 Internationellt bistånd  inklusive sådan verksamhet som vidareförmedlas. Det ska göras  på ett för allmänheten lättillgängligt sätt. <p><a name="P7S2"></a></p><h4 name="Avtal "><a name="Avtal ">Avtal </a></h4><p><a name="P7S3"></a></p><a class="paragraf" name="P8"><b>8 §</b></a>   Myndigheten får ingå, förlänga och säga upp sådana avtal  om bidrag eller annan finansiering (insatsavtal) som inte  kräver riksdagens eller utrikesnämndens medverkan, till stöd  för verksamhet med<br />
   - andra stater, <br />
   - EU, <br />
   - internationella och multilaterala organisationer, <br />
   - organisationer i det civila samhället, <br />
   - svenska statliga myndigheter, och <br />
   - andra relevanta aktörer. <p><a name="P8S2"></a></p>

Ett insatsavtal ska innehålla bestämmelser om uppföljning,  utvärdering, revision, återbetalning och återkrav.<p><a name="P8S3"></a></p>

Om myndigheten planerar att ingå, förlänga eller säga upp ett  avtal som är av särskild betydelse för Sveriges förhållande  till en annan stat eller till en internationell organisation  ska myndigheten så tidigt som möjligt informera  Regeringskansliet (Utrikesdepartementet).<p><a name="P8S4"></a></p><a class="paragraf" name="P9"><b>9 §</b></a>   En organisation som beviljas bidrag ska vara skyldig att  på begäran ge Riksrevisionen tillfälle att granska hur bidrag  används och lämna de uppgifter som behövs för granskningen.  Granskning av en verksamhet eller ett verksamhetsområde med  ett annat land eller en mellanstatlig organisation som  huvudman ska göras enligt avtal.<p><a name="P9S2"></a></p><a class="paragraf" name="P10"><b>10 §</b></a>   Myndigheten får<br />
   1. ingå och säga upp avtal om närmare villkor för samarbetet  med samarbetsländer (proceduravtal),<br />
   2. efter överenskommelse med en avtalsslutande part omfördela  medel mellan olika insatsavtal,<br />
   3. anpassa samarbetsavtal med länder så att de motsvarar en  strategis giltighetsperiod,<br />
   4. uppdra åt en utlandsmyndighet i ett land där Sverige  bedriver bilateralt utvecklingssamarbete att på Sidas vägnar  och inom Sidas verksamhetsområde underteckna avtal,<br />
   5. ingå, förlänga och säga upp avtal enligt 11 § som Sida har  rätt att besluta om, om avtalet inte kräver riksdagens eller  utrikesnämndens medverkan,<br />
   6. överlämna åt en utlandsmyndighet i ett land där Sverige  bedriver bilateralt utvecklingssamarbete, eller åt en annan  myndighet, att på uppdrag av Sida avgöra ärenden som inte  behöver prövas av myndighetschefen eller  personalansvarsnämnden,<br />
   7. begära att en utlandsmyndighet i ett land där Sverige  bedriver bilateralt utvecklingssamarbete ska vidta de åtgärder  som följer av avtal mellan Sverige och samarbetslandet i fråga  eller som i övrigt faller inom Sidas behörighetsområde enligt  denna förordning,<br />
   8. begära att en utlandsmyndighet i ett land där Sverige  bedriver bilateralt utvecklingssamarbete, eller där Sverige  bidrar med humanitärt bistånd, lämnar sådan information som  behövs för Sidas verksamhet, <br />
   9. anordna utbildning och kompetensutveckling för myndighetens  samarbetspartner inom utvecklingssamarbetet, och<br />
   10. delta i styrelser i internationella och mellanstatliga  organisationer som är direkt kopplade till Sidas verksamhet. <p><a name="P10S2"></a></p>

Myndigheten ska informera Regeringskansliet 
(Utrikesdepartementet) om vilket styrelsearbete enligt första  stycket 10 som myndigheten deltar i. <p><a name="P10S3"></a></p><a class="paragraf" name="P11"><b>11 §</b></a>   Myndigheten får utnyttja möjligheter till samverkan med  andra givarländer, EU samt internationella och multilaterala  organisationer. Myndigheten får i sådant fall låta en  samverkanspart svara för beredning, genomförande och  uppföljning av svenskfinansierade biståndsinsatser eller själv  utföra motsvarande uppgifter. Uppgifterna får dock inte  innebära myndighetsutövning. Om myndigheten planerar att ingå,  förlänga eller säga upp ett avtal som är av särskild betydelse  för Sveriges förhållande till en annan stat eller till en  internationell organisation ska myndigheten så tidigt som  möjligt informera Regeringskansliet (Utrikesdepartementet). <p><a name="P11S2"></a></p><a class="paragraf" name="P12"><b>12 §</b></a>   Myndigheten ska se till att ett insatsavtal enligt 8 §  eller ett beslut enligt 11 § om nya ekonomiska åtaganden i  utländska fonder, bolag och andra icke-statliga eller  mellanstatliga institutioner som används för att kanalisera  bistånd, är formulerade i enlighet med internationella normer  och principer för ansvarsfulla investeringar och inom sunda  och tydliga bolagsstrukturer. Biståndet får inte bidra till  skatteundandragande, penningtvätt eller sådan verksamhet som  anges i 5 § 6 eller liknande verksamhet.<p><a name="P12S2"></a></p><a class="paragraf" name="P13"><b>13 §</b></a>   Myndigheten ska säkerställa att myndighetens verksamhet  bedrivs i enlighet med <br />
   - OECD:s riktlinjer för multinationella företag om  ansvarsfullt företagande, <br />
   - principerna i FN:s Global Compact, och <br />
   - FN:s principer för företag och mänskliga rättigheter. <p><a name="P13S2"></a></p>

Myndigheten ska inte medverka i ekonomiska åtaganden via  intermediära jurisdiktioner som har prövats inom ramen för  OECD:s Global Forum Peer Review Process och som då inte har  godkänts i fas 1 eller som har bedömts som partially compliant  eller non compliant i fas 2.<p><a name="P13S3"></a></p><h4 name="Övriga uppgifter"><a name="Övriga uppgifter">Övriga uppgifter</a></h4><p><a name="P13S4"></a></p><a class="paragraf" name="P14"><b>14 §</b></a>   Myndigheten ska <br />
   1. när det gäller vissa medel för anslagsposter inom ramen för  utgiftsområde 7 Internationellt bistånd som regeringen eller  Regeringskansliet (Utrikesdepartementet) beslutar om, för  Regeringskansliets räkning utföra vissa kontrollmoment vid  bidragshantering, praktiskt hantera utbetalningar,  återbetalningar och återkrav samt svara för en effektiv  valutahantering,<br />
   2. vara nationell kontaktpunkt för Europeiska kommissionens  tekniska assistans- och informationsutbyte (TAIX) och för EU:s  instrument för institutionellt myndighetssamarbete (Twinning),<br />
   3. när det gäller statens ägarandelar i Internationella  återuppbyggnads- och utvecklingsbanken, Asiatiska  utvecklingsbanken, Afrikanska utvecklingsbanken,  Interamerikanska utvecklingsbanken, Internationella  finansbolaget, Multilaterala investeringsorganet och  Interamerikanska investeringsbolaget<br />
      a) värdera och redovisa detta innehav, och <br />
      b) bevaka och redovisa kapitaltillskott och andra ekonomiska  händelser, <br />
   4. sammanställa och till Regeringskansliet 
(Utrikesdepartementet) och OECD:s biståndskommitté (DAC)  redovisa statistik över svenskt bistånd utifrån redovisad  statistik från myndigheter som hanterar biståndsmedel, <br />
   5. inom sitt verksamhetsområde verka för att det  generationsmål för miljöarbetet och de miljökvalitetsmål som  riksdagen har fastställt nås och vid behov föreslå åtgärder  för miljöarbetets utveckling,<br />
   6. i fråga om sitt miljöarbete redovisa till Naturvårdsverket  och samråda med myndigheten om vilken redovisning som behövs,  och<br />
   7. inom sitt verksamhetsområde bidra till Sveriges engagemang  för jämställda och inkluderande freds- och säkerhetsfrämjande  processer.<p><a name="P14S2"></a></p><a class="paragraf" name="P15"><b>15 §</b></a>   Myndigheten ska årligen senast den 22 februari till  Regeringskansliet (Utrikesdepartementet) redovisa<br />
   1. totala bidrag till civilsamhällesorganisationer för  föregående år uppdelat per anslagspost inom  utvecklingssamarbetet,<br />
   2. totala förvaltningskostnader för biståndsverksamheten för  föregående år, inklusive säkerhetskostnader i fält, uppdelat  per strategi,<br />
   3. kostnader för föregående år som belastar anslaget 1:1  Biståndsverksamhet till följd av det finansiella villkoret att  myndigheten får finansiera viss metodutveckling, studier,  utvärderingar och erfarenhetsredovisningar, revisioner, samt  hantering av biståndsinsatser som innebär rådgivning och  begränsat finansiellt stöd till mottagarna och i vilka  mottagarna söker medel i konkurrens via anbudsförfarande,<br />
   4. en sammanställning och redovisning av bistånd för  föregående år för minhantering, insatser för bekämpning av  illegal handel med små och lätta vapen samt implementering av  vapenhandelsfördraget (ATT), och<br />
   5. totala bidrag för föregående år till handelsrelaterade  biståndsinsatser uppdelat per anslagspost under anslaget 1:1  Biståndsverksamhet.<p><a name="P15S2"></a></p>

Myndigheten ska årligen senast den 1 oktober till  Regeringskansliet (Klimat- och näringslivsdepartementet med  kopia till Utrikesdepartementet) redovisa underlag till den  årliga rapporteringen som Sverige ska göra enligt beslut om  resursmobilisering inom FN:s konvention om biologisk mångfald.<p><a name="P15S3"></a></p><h4 name="Samverkan"><a name="Samverkan">Samverkan</a></h4><p><a name="P15S4"></a></p><a class="paragraf" name="P16"><b>16 §</b></a>   I syfte att tillvarata sakkunskap och engagemang i  utvecklingssamarbetet ska myndigheten särskilt samverka med  svenska statliga myndigheter, exempelvis genom  biståndsfinansierad tjänsteexport, och andra aktörer,  inklusive aktörer som tillhandahåller biståndsfinansierade  varor och tjänster eller som bedriver exportfrämjande  verksamhet. <p><a name="P16S2"></a></p>

Myndigheten ska även samverka med<br />
   - svenska och utländska privata företag, <br />
   - forskare och akademiska institutioner,<br />
   - näringslivsorganisationer, <br />
   - organisationer i det civila samhället, <br />
   - internationella och multinationella organisationer, och<br />
   - andra staters biståndsorganisationer. <p><a name="P16S3"></a></p><h4 name="Ledning"><a name="Ledning">Ledning</a></h4><p><a name="P16S4"></a></p><a class="paragraf" name="P17"><b>17 §</b></a>   Myndigheten leds av en styrelse. <p><a name="P17S2"></a></p><a class="paragraf" name="P18"><b>18 §</b></a>   Styrelsen består av högst nio ledamöter.<p><a name="P18S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P18S3"></a></p><a class="paragraf" name="P19"><b>19 §</b></a>   Regeringen utser vice ordförande i styrelsen.<p><a name="P19S2"></a></p><a class="paragraf" name="P20"><b>20 §</b></a>   Generaldirektören är myndighetschef.<p><a name="P20S2"></a></p><a class="paragraf" name="P21"><b>21 §</b></a>   Vid myndigheten ska det finnas en överdirektör. <p><a name="P21S2"></a></p><a class="paragraf" name="P22"><b>22 §</b></a>   Myndigheten får efter samråd med Regeringskansliet 
(Utrikesdepartementet) besluta att en anställd hos myndigheten  ska vara placerad vid en utlandsmyndighet, under ledning av  chefen för utlandsmyndigheten, i ett land där myndigheten har  i uppdrag att genomföra bilateralt utvecklingssamarbete eller  på annat sätt bedriver sin verksamhet. <p><a name="P22S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P22S3"></a></p><a class="paragraf" name="P23"><b>23 §</b></a>   Vid myndigheten ska det finnas en personalansvarsnämnd. <p><a name="P23S2"></a></p><h4 name="Tillämpning av vissa förordningar"><a name="Tillämpning av vissa förordningar">Tillämpning av vissa förordningar</a></h4><p><a name="P23S3"></a></p><a class="paragraf" name="P24"><b>24 §</b></a>   Myndigheten ska tillämpa internrevisionsförordningen 
(2006:1228) och personalföreträdarförordningen (1987:1101). <p><a name="P24S2"></a></p><a class="paragraf" name="P25"><b>25 §</b></a>   I fråga om statligt stöd till näringslivet ska  myndigheten tillämpa kommissionens förordning (EU) 2023/2831  av den 13 december 2023 om tillämpningen av artiklarna 107 och 
108 i fördraget om Europeiska unionens funktionssätt på stöd  av mindre betydelse. De uppgifter som en medlemsstat har  enligt artiklarna 6.4 och 7.4 i samma förordning ska utföras  av myndigheten.<p><a name="P25S2"></a></p><h4 name="Avgifter"><a name="Avgifter">Avgifter</a></h4><p><a name="P25S3"></a></p><a class="paragraf" name="P26"><b>26 §</b></a>   I verksamhet som avses i 10 § första stycket 9 och 11 §  får myndigheten ta ut avgifter, besluta om avgifternas storlek  och disponera inkomsterna.<p><a name="P26S2"></a></p><h4 name="Överklagande"><a name="Överklagande">Överklagande</a></h4><p><a name="P26S3"></a></p><a class="paragraf" name="P27"><b>27 §</b></a>   Myndighetens beslut i ärenden om fördelning av bidrag  eller annan finansiering till stöd för insatser får inte  överklagas. <p><a name="P27S2"></a></p><br /><h3 name="overgang"><a name="overgang">Övergångsbestämmelser</a></h3>
2025:269<br />
   1. Denna förordning träder i kraft den 15 maj 2025.<br />
   2. Genom förordningen upphävs förordningen (2010:1080) med  instruktion för Styrelsen för internationellt  utvecklingssamarbete (Sida).</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>