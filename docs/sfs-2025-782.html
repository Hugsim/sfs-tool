<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2025:782) med instruktion för Affärsverket svenska kraftnät - SFS sfs-2025-782</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2025:782) med instruktion för Affärsverket svenska kraftnät</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2025:782</span> •
                <span><strong>Utfärdad:</strong> 2025-06-26</span>
            </div>
        </header>

        <main class="law-content">
            <h2>Förordning (2025:782) med instruktion för Affärsverket svenska kraftnät</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2025:782<br />

<b>Departement/myndighet</b>:   
Klimat- och näringslivsdepartementet <br />  

<b>Utfärdad</b>:   
2025-06-26 <br />  


<b>Ändrad</b>:   
t.o.m. SFS 2025:1170<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2025:782">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2025:782">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><h4 name="Uppgifter"><a name="Uppgifter">Uppgifter</a></h4><p><a name="S2"></a></p><a class="paragraf" name="P1"><b>1 §</b></a>   Affärsverket svenska kraftnät ska utifrån ett  samhällsbyggnadsperspektiv skapa förutsättningar för en  samhällsekonomiskt effektiv, internationellt  konkurrenskraftig, hållbar och trygg elförsörjning i Sverige.<p><a name="P1S2"></a></p>

Myndigheten ska inom sitt verksamhetsområde verka för att  leveranssäkerhetsmålet och planeringsmålet för det nationella  elsystemet och de övriga energipolitiska mål som riksdagen har  godkänt uppnås.<p><a name="P1S3"></a></p><a class="paragraf" name="P2"><b>2 §</b></a>   Myndigheten ska utifrån ett nationellt  elförsörjningsperspektiv verka för en samordnad långsiktig  planering av det nationella elsystemet och sammanlänkningen av  detta med andra länder.<p><a name="P2S2"></a></p><a class="paragraf" name="P3"><b>3 §</b></a>   Myndigheten ska på ett affärsmässigt sätt förvalta, driva  och utveckla Sveriges transmissionsnät för el så att det <br />
   1. på kort och lång sikt tillgodoser de nationella behoven av  överföring av el,<br />
   2. tillsammans med övriga delar av det nationella elsystemet  svarar mot kraven på leveranssäkerhet, och<br />
   3. i övrigt svarar mot de krav som ställs inom EU:s inre  marknad för el.<p><a name="P3S2"></a></p><a class="paragraf" name="P4"><b>4 §</b></a>   Av förordningen (2023:241) om det nationella elsystemet  framgår att myndigheten är systemansvarig myndighet enligt  ellagen (1997:857).<p><a name="P4S2"></a></p><h4 name="Systemansvar för överföringssystemet"><a name="Systemansvar för överföringssystemet">Systemansvar för överföringssystemet</a></h4><p><a name="P4S3"></a></p><a class="paragraf" name="P5"><b>5 §</b></a>   Myndigheten ska<br />
   1. driva och utveckla transmissionsnätet för el i Sverige och  förbindelserna med elnät i andra länder baserat på analyser av  de samhällsekonomiska effekterna för det nationella  elsystemet,<br />
   2. genom samhällsekonomiskt effektiva åtgärder optimera  kapacitetsutnyttjandet i transmissionsnätet och bidra till  försörjningstrygghet för el,<br />
   3. bevaka effekttillräckligheten i det nationella elsystemet  och löpande förmedla information om effekttillräcklighet till  marknadens aktörer, <br />
   4. analysera, bedöma och offentliggöra information om var  anläggningar för produktion av el och lagring av el samt stora  elanvändare bör anslutas för att en effektiv, hållbar och  trygg elförsörjning ska uppnås,<br />
   5. offentliggöra information om tillgänglig nätkapacitet för  nya anslutningar och utökade elabonnemang och uppdatera  informationen minst en gång i månaden,<br />
   6. inom sitt verksamhetsområde se till att möjligheterna att  bygga ut fossilfri elproduktion och att nya användningsområden  för el tas tillvara i det nationella elsystemet,<br />
   7. verka för en välfungerande och transparent elmarknad och  icke-diskriminerande marknadstillträde till det nationella  elsystemet,<br />
   8. främja forskning och utveckling av betydelse för  verksamheten inklusive demonstration av ny teknik, <br />
   9. se till att de regelverk och rutiner som myndigheten  disponerar över är kostnadseffektiva och enkla för medborgare  och företag,<br />
   10. delta i det europeiska nätverket av operatörer av  vätgasnät,<br />
   11. bistå de länsstyrelser som är vattenmyndigheter i arbetet  med klassificering och med att fastställa kvalitetskrav för  sådana ytvattenförekomster där vattnets status påverkas av  vattenverksamheter för produktion av vattenkraftsel, och<br />
   12. inom sitt verksamhetsområde fullgöra de uppgifter som  följer av Europaparlamentets och rådets förordning (EU) 
2019/943 av den 5 juni 2019 om den inre marknaden för el.<p><a name="P5S2"></a></p><a class="paragraf" name="P6"><b>6 §</b></a>   Av förordningen (2023:241) om det nationella elsystemet  framgår att myndigheten svarar för tillsyn i frågor om  driftsäkerhet hos det nationella elsystemet enligt ellagen 
(1997:857).<p><a name="P6S2"></a></p><h4 name="Ansvar att förvalta och bygga ut transmissionsnätet"><a name="Ansvar att förvalta och bygga ut transmissionsnätet">Ansvar att förvalta och bygga ut transmissionsnätet</a></h4><p><a name="P6S3"></a></p><a class="paragraf" name="P7"><b>7 §</b></a>   Myndigheten ska<br />
   1. förvalta och bygga ut transmissionsnätet för el på ett  kostnadseffektivt, driftsäkert och miljöanpassat sätt,<br />
   2. inom sitt område inkassera kapacitetsavgifter 
(flaskhalsinkomster) och betalningar i enlighet med artikel 49  i förordning (EU) 2019/943, <br />
   3. ojämna år ta fram en tioårig nätutvecklingsplan och lämna  in planen till Energimarknadsinspektionen, och <br />
   4. bygga ut, installera och förvalta ledningar för elektronisk  kommunikation, främst på transmissionsnätet, samt upplåta  nätkapacitet i dessa.<p><a name="P7S2"></a></p><h4 name="Elberedskap"><a name="Elberedskap">Elberedskap</a></h4><p><a name="P7S3"></a></p><a class="paragraf" name="P8"><b>8 §</b></a>   Av förordningen (1997:294) om elberedskap framgår att  myndigheten är elberedskapsmyndighet enligt elberedskapslagen 
(1997:288).<p><a name="P8S2"></a></p><a class="paragraf" name="P9"><b>9 §</b></a>   Av förordningen (2022:524) om statliga myndigheters  beredskap framgår att myndigheten är beredskapsmyndighet.<p><a name="P9S2"></a></p><a class="paragraf" name="P10"><b>10 §</b></a>   Myndigheten ska i fråga om Europaparlamentets och rådets  förordning (EU) 2019/941 av den 5 juni 2019 om riskberedskap  inom elsektorn och om upphävande av direktiv 2005/89/EG<br />
   1. ta fram underlag enligt artiklarna 7, 10, 14 och 17 i  förordningen, och<br />
   2. samverka med Statens energimyndighet när denna fullgör sina  uppgifter i egenskap av behörig myndighet enligt förordningen,  i syfte att <br />
      a) säkerställa ett effektivt utarbetande och korrekt  genomförande av de riskberedskapsplaner som Statens  energimyndighet tar fram,<br />
      b) underlätta förebyggande och utvärdering av elkriser, och<br />
      c) underlätta informationsutbyte om elkriser.<p><a name="P10S2"></a></p><a class="paragraf" name="P11"><b>11 §</b></a>   I krig eller när regeringen annars bestämmer ska  myndigheten tillgodose samhällets behov av elkraft genom att  planera, leda och samordna elförsörjningens resurser.  Uppgiften ska genomföras i samverkan med berörda  sektorsansvariga myndigheter, civilområdesansvariga  länsstyrelser, Myndigheten för civilt försvar, Försvarsmakten  och övriga myndigheter inom beredskapssektorn för  energiförsörjning.<p><a name="P11S2"></a></p>

Om förbrukningsreglering av el införs har myndigheten till  uppgift att, i den utsträckning som regeringen föreskriver,  svara för långsiktig planering och inriktning av  elproduktionen. Förordning (2025:1170).<p><a name="P11S3"></a></p><h4 name="Dammsäkerhet"><a name="Dammsäkerhet">Dammsäkerhet</a></h4><p><a name="P11S4"></a></p><a class="paragraf" name="P12"><b>12 §</b></a>   Myndigheten ska i fråga om dammsäkerhet<br />
   1. följa klimatets påverkan samt följa och medverka i  utvecklingen av dammsäkerheten,<br />
   2. verka för att riskerna för en allvarlig störning på  samhället genom dammhaveri eller höga flöden i reglerade  vattendrag minskar,<br />
   3. årligen rapportera till regeringen om utvecklingen och vid  behov föreslå åtgärder,<br />
   4. främja forskning, utveckling och kunskapsförmedling,<br />
   5. svara för tillsynsvägledning enligt  miljötillsynsförordningen (2011:13) och samverka med  länsstyrelserna för att åstadkomma ett effektivt tillsyns-
arbete, och<br />
   6. i övrigt främja dammsäkerheten i landet.<p><a name="P12S2"></a></p><h4 name="Rapportering"><a name="Rapportering">Rapportering</a></h4><p><a name="P12S3"></a></p><a class="paragraf" name="P13"><b>13 §</b></a>   Myndigheten ska senast den 15 maj och den 15 oktober  varje år i en särskild rapport till regeringen redovisa<br />
   1. hur effekttillräcklighet, nationell effektbalans under  topplasttimmen och driftsäkerhet har upprätthållits sedan det  senaste rapporteringstillfället samt vilka  informationsinsatser som har riktats till aktörerna på  elmarknaden i fråga om effekttillräcklighet, och<br />
   2. en bedömning av effekttillräcklighet, nationell  effektbalans under topplasttimmen och driftsäkerhet fram till  nästa rapporteringstillfälle.<p><a name="P13S2"></a></p><a class="paragraf" name="P14"><b>14 §</b></a>   Myndigheten ska vartannat år, med början 2026, i en  särskild rapport till regeringen redovisa<br />
   1. en bedömning av resurstillräckligheten för svensk  elförsörjning den kommande tioårsperioden i enlighet med  artikel 20.1 i förordning (EU) 2019/943, och<br />
   2. en bedömning av flexibilitetsbehovet i enlighet med  artikel 19e i förordning (EU) 2019/943.<p><a name="P14S2"></a></p><a class="paragraf" name="P15"><b>15 §</b></a>   Myndigheten ska årligen till regeringen redovisa och  kommentera<br />
   1. hur överföringskapaciteten mellan de nationella elområdena  har utvecklats samt hur systemtjänster och investeringar som  bidrar till överföringskapaciteten har utvecklats,<br />
   2. hur mycket ny elproduktion respektive ny elförbrukning som  har anslutits till det nationella elnätet fördelat på  kraftslag respektive sektor bedömt utifrån de uppgifter som  myndigheten tagit emot,<br />
   3. prognoser över utvecklingen av överföringskapacitet,<br />
   4. hur genomsnittlig ledtid för anläggningsprojekt i  investeringsplanen fördelat på intern respektive extern ledtid  har utvecklats, och<br />
   5. indikatorer för uppföljning av det leveranssäkerhetsmål för  det nationella elsystemet som riksdagen har godkänt. <p><a name="P15S2"></a></p><h4 name="Vilka som ingår i affärsverkskoncernen"><a name="Vilka som ingår i affärsverkskoncernen">Vilka som ingår i affärsverkskoncernen</a></h4><p><a name="P15S3"></a></p><a class="paragraf" name="P16"><b>16 §</b></a>   Myndigheten och de företag där staten genom myndigheten  direkt eller indirekt har ett bestämmande inflytande bildar  tillsammans en affärsverkskoncern.<p><a name="P16S2"></a></p><h4 name="Ledning"><a name="Ledning">Ledning</a></h4><p><a name="P16S3"></a></p><a class="paragraf" name="P17"><b>17 §</b></a>   Myndigheten leds av en styrelse.<p><a name="P17S2"></a></p><a class="paragraf" name="P18"><b>18 §</b></a>   Styrelsen ska bestå av högst sju ledamöter. I styrelsen  ingår dessutom myndighetschefen och personalföreträdarna vid  myndigheten.<p><a name="P18S2"></a></p><a class="paragraf" name="P19"><b>19 §</b></a>   Styrelsen ansvarar för att statens intressen som ägare  tas tillvara i affärsverkskoncernens företag och i andra  företag där myndigheten förvaltar statens aktier eller  andelar.<p><a name="P19S2"></a></p>

Styrelsen ska bestämma hur rapportering och samordning mellan  myndigheten och koncernens företag ska ske.<p><a name="P19S3"></a></p><a class="paragraf" name="P20"><b>20 §</b></a>   Styrelsen ska ha det ansvar som följer av 3 och 4 §§  myndighetsförordningen (2007:515).<p><a name="P20S2"></a></p>

Styrelsen ska särskilt ägna sig åt<br />
   1. utvecklingen av överföringskapaciteten och  leveranssäkerheten i transmissionsnätet,<br />
   2. investeringsplaneringen och utvecklingen av ledtider för  investeringarna,<br />
   3. frågor om krav på beredskap och säkerhetsskydd, och<br />
   4. bedömningar av myndighetens interna effektivitet.<p><a name="P20S3"></a></p><a class="paragraf" name="P21"><b>21 §</b></a>   Generaldirektören ska ensam avgöra ärenden om  föreskrifter, ålägganden och övriga ärenden som rör  elförsörjning inom ramen för myndighetens ansvar som  elberedskapsmyndighet.<p><a name="P21S2"></a></p><a class="paragraf" name="P22"><b>22 §</b></a>   Om ett styrelseärende är så brådskande att styrelsen inte  hinner sammanträda för att behandla det, får ärendet avgöras  genom kontakter mellan ordföranden och det antal ledamöter som  behövs för beslutsförhet.<p><a name="P22S2"></a></p>

Om detta förfarande inte är lämpligt får generaldirektören  ensam avgöra ärendet. Ett sådant beslut ska anmälas vid nästa  sammanträde med styrelsen.<p><a name="P22S3"></a></p><h4 name="Särskilda organ"><a name="Särskilda organ">Särskilda organ</a></h4><p><a name="P22S4"></a></p><a class="paragraf" name="P23"><b>23 §</b></a>   Vid myndigheten ska det finnas ett rådgivande organ som  benämns Elförsörjningsrådet.<p><a name="P23S2"></a></p>

Rådet ska bistå myndigheten när det gäller<br />
   1. att verka för en samordnad långsiktig planering av det  nationella elsystemet och sammanlänkningen av detta med andra  länder i enlighet med 2 §,<br />
   2. vilka åtgärder som ska vidtas för att bidra till  försörjningstrygghet för el i enlighet med 5 § 2, och<br />
   3. bedömningar av var nya anslutningar av produktion av el och  lagring av el samt stora elanvändare bör ske för att uppnå en  effektiv, hållbar och trygg elförsörjning i enlighet med 5 § 
4.<p><a name="P23S3"></a></p><a class="paragraf" name="P24"><b>24 §</b></a>   Vid myndigheten ska det finnas ett rådgivande organ som  benämns Elberedskapsrådet. Rådet ska bevaka elföretagens och  det övriga totalförsvarets intressen i frågor om elberedskap.  Rådet ska ges tillfälle att yttra sig i frågor av principiell  eller större betydelse som rör inriktning på  beredskapsåtgärder eller föreskrifter och ålägganden om  beredskapsåtgärder.<p><a name="P24S2"></a></p><a class="paragraf" name="P25"><b>25 §</b></a>   Vid myndigheten ska det finnas ett rådgivande organ som  benämns Dammsäkerhetsrådet som ska bistå myndigheten i arbetet  med dammsäkerhetsfrågor. Rådet är ett informations- och  samrådsorgan för frågor relaterade till dammsäkerhet.<p><a name="P25S2"></a></p><h4 name="Medelsförvaltning"><a name="Medelsförvaltning">Medelsförvaltning</a></h4><p><a name="P25S3"></a></p><a class="paragraf" name="P26"><b>26 §</b></a>   Myndighetens medel får inte lånas ut till företag i  affärsverkskoncernen utan regeringens medgivande i varje  enskilt fall.<p><a name="P26S2"></a></p><h4 name="Extern revision"><a name="Extern revision">Extern revision</a></h4><p><a name="P26S3"></a></p><a class="paragraf" name="P27"><b>27 §</b></a>   Styrelsen ska se till att Riksrevisionen får de uppgifter  som behövs för revisionen av affärsverkskoncernen.<p><a name="P27S2"></a></p><h4 name="Anställningar och uppdrag"><a name="Anställningar och uppdrag">Anställningar och uppdrag</a></h4><p><a name="P27S3"></a></p><a class="paragraf" name="P28"><b>28 §</b></a>   Generaldirektören är myndighetschef.<p><a name="P28S2"></a></p><a class="paragraf" name="P29"><b>29 §</b></a>   Ordförande och vice ordförande i styrelsen utses av  regeringen.<p><a name="P29S2"></a></p><a class="paragraf" name="P30"><b>30 §</b></a>   Myndigheten ska bestämma antalet ledamöter samt utse  ledamöterna och ordföranden i Elförsörjningsrådet,  Elberedskapsrådet och Dammsäkerhetsrådet.<p><a name="P30S2"></a></p><h4 name="Personalansvarsnämnd"><a name="Personalansvarsnämnd">Personalansvarsnämnd</a></h4><p><a name="P30S3"></a></p><a class="paragraf" name="P31"><b>31 §</b></a>   Vid myndigheten ska det finnas en personalansvarsnämnd.<p><a name="P31S2"></a></p><h4 name="Tillämpligheten av vissa förordningar"><a name="Tillämpligheten av vissa förordningar">Tillämpligheten av vissa förordningar</a></h4><p><a name="P31S3"></a></p><a class="paragraf" name="P32"><b>32 §</b></a>   Myndigheten ska tillämpa personalföreträdarförordningen 
(1987:1101) och internrevisionsförordningen (2006:1228).<p><a name="P32S2"></a></p><a class="paragraf" name="P33"><b>33 §</b></a>   När myndigheten avser att söka personal från företag inom  affärsverkskoncernen ska myndigheten inte tillämpa  förordningen (1984:819) om statliga platsanmälningar.<p><a name="P33S2"></a></p><h4 name="Avgifter"><a name="Avgifter">Avgifter</a></h4><p><a name="P33S3"></a></p><a class="paragraf" name="P34"><b>34 §</b></a>   Myndigheten får i affärsverksamheten ta ut avgifter,  besluta om avgifternas storlek och disponera inkomsterna.<p><a name="P34S2"></a></p>

Myndigheten får även disponera inkomster från  offentligrättsliga avgifter.<p><a name="P34S3"></a></p><h4 name="Undantag från myndighetsförordningen"><a name="Undantag från myndighetsförordningen">Undantag från myndighetsförordningen</a></h4><p><a name="P34S4"></a></p><a class="paragraf" name="P35"><b>35 §</b></a>   Följande bestämmelser i myndighetsförordningen (2007:515)  ska inte tillämpas på myndigheten:<br />
   - 12 § om vem som ska avgöra brådskande ärenden, och<br />
   - 29 § om ärendeförteckning.<p><a name="P35S2"></a></p><br /><h3 name="overgang"><a name="overgang">Övergångsbestämmelser</a></h3>
2025:782<br />
   1. Denna förordning träder i kraft den 1 augusti 2025.<br />
   2. Genom förordningen upphävs förordningen (2007:1119) med  instruktion för Affärsverket svenska kraftnät.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>