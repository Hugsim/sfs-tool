<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Förordning (2025:808) om statligt stöd för investeringar i ny kärnkraft - SFS sfs-2025-808</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Förordning (2025:808) om statligt stöd för investeringar i ny kärnkraft</h1>
                
<select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
    <option value="light">Ljust läge</option>
    <option value="dark">Mörkt läge</option>
    <option value="sepia">Sepia</option>
</select>
<script>
    (function() {
        const saved = localStorage.getItem("theme");
        const sel = document.currentScript.previousElementSibling;
        if(saved) sel.value = saved;
        else if(window.matchMedia("(prefers-color-scheme: dark)").matches) sel.value = "dark";
    })();
</script>
            </div>
            <div class="meta-info">
                <span><strong>SFS:</strong> 2025:808</span> •
                <span><strong>Utfärdad:</strong> 2025-06-26</span>
            </div>
        </header>

        <main class="law-content">
            <h2>Förordning (2025:808) om statligt stöd för investeringar i ny kärnkraft</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2025:808<br />

<b>Departement/myndighet</b>:   
Finansdepartementet <br />  

<b>Utfärdad</b>:   
2025-06-26 <br />  



<b>Ändringsregister</b>:   
<a href="http://rkrattsbaser.gov.se/sfsr?bet=2025:808">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2025:808">Fulltext (Regeringskansliet)</a> 


<br />

<hr />



<div><p><a name="S1"></a></p><h4 name="Inledande bestämmelse"><a name="Inledande bestämmelse">Inledande bestämmelse</a></h4><p><a name="S2"></a></p><a class="paragraf" name="P1"><b>1 §</b></a>   I denna förordning finns kompletterande bestämmelser till  lagen (2025:587) om statligt stöd för investeringar i ny  kärnkraft. Termer och uttryck i förordningen har samma  betydelse som i lagen. <p><a name="P1S2"></a></p>

Förordningen är meddelad med stöd av 8 kap. 7 §  regeringsformen.<p><a name="P1S3"></a></p><h4 name="Ansökan om stöd"><a name="Ansökan om stöd">Ansökan om stöd</a></h4><p><a name="P1S4"></a></p><a class="paragraf" name="P2"><b>2 §</b></a>   En ansökan om stöd ska vara skriftlig och lämnas till  regeringen. Ansökan ska vara undertecknad av företagets  behöriga firmatecknare.<p><a name="P2S2"></a></p><a class="paragraf" name="P3"><b>3 §</b></a>   Ansökan ska innehålla<br />
   1. företagets organisationsnummer,<br />
   2. företagets bolagsordning,<br />
   3. uppgifter om företagets ägarförhållanden, inklusive en  redogörelse för ägare som har ett kvalificerat innehav med  angivande av namn, juridisk form, organisationsnummer eller  annat identifieringsnummer, verksamhet, ägar- och röstandel  samt säte eller hemvist för var och en av dessa ägare,<br />
   4. de tre senaste årsredovisningarna för respektive ägare som  har ett kvalificerat innehav,<br />
   5. en försäkran om att varken företaget, projektet eller någon  i ägarkedjan, direkt eller indirekt, omfattas av  internationella sanktioner meddelade av Förenta nationerna  eller Europeiska unionen,<br />
   6. fullständigt namn, personnummer eller motsvarande,  postadress och hemvist för samtliga personer som ingår i  företagets ledning,<br />
   7. en redovisning av de relevanta kunskaper och erfarenheter  som personerna som ingår i företagets ledning besitter, och<br />
   8. en projektplan.<p><a name="P3S2"></a></p><a class="paragraf" name="P4"><b>4 §</b></a>   Projektplanen enligt 3 § 8 ska innehålla<br />
   1. uppgifter om planerad lokalisering av nya  kärnkraftsreaktorer och en beskrivning av förutsättningarna  för anslutning till elnätet,<br />
   2. en redovisning av om företaget förfogar över, eller en  bedömning av om företaget har framtida möjligheter att förfoga  över, platsen där nya kärnkraftsreaktorer ska uppföras,<br />
   3. en beskrivning av det alternativ som planeras, eller de som  övervägs, gällande reaktorteknik, reaktormodell, antal  reaktorer och elektrisk effekt i MW samt i vilket skede av  processen med leverantörsval företaget befinner sig,<br />
   4. en översiktlig redovisning av företagets plan för att  genomföra projektet som omfattar projektering och andra  förberedande åtgärder, uppförande, provdrift och rutinmässig  drift samt avveckling och avfallshantering,<br />
   5. en översiktlig redovisning av de åtgärder som företaget  vidtar eller avser att vidta för att minska de ekonomiska  risker som företaget kan påverka i genomförandet av projektet  enligt 4,<br />
   6. uppgifter om den andel eget kapital ägarna bedöms investera  för det alternativ som planeras, eller för de som övervägs,  och en redovisning av antaganden som ligger till grund för  bedömningen, och<br />
   7. en redovisning av i vilket skede företaget befinner sig i  processen för ansökan om de tillstånd som behövs enligt lagen 
(1984:3) om kärnteknisk verksamhet och miljöbalken för  uppförande, innehav och drift av nya kärnkraftsreaktorer samt  uppgift om när företaget har lämnat in eller planerar att  lämna in ansökningarna.<p><a name="P4S2"></a></p><h4 name="Kompletteringar av ansökan om stöd"><a name="Kompletteringar av ansökan om stöd">Kompletteringar av ansökan om stöd</a></h4><p><a name="P4S3"></a></p><a class="paragraf" name="P5"><b>5 §</b></a>   Företaget ska på begäran av Regeringskansliet komplettera  projekt-planen med uppgifter för varje alternativ om<br />
   1. beräknad årlig elproduktion per reaktor,<br />
   2. den förväntade drifttiden för reaktorerna,<br />
   3. beräknade totalkostnader och årliga kostnader för  projektering och andra förberedande åtgärder inför uppförandet  av nya kärnkraftsreaktorer, räknat från dagen för ansökan om  stöd fram till uppförande av reaktorerna,<br />
   4. beräknade totalkostnader och årliga kostnader för  uppförande och provdrift av kärnkraftsreaktorerna fram till  rutinmässig drift, och<br />
   5. beräknad årlig kostnad för drift av varje reaktor från  tidpunkten när den tas i rutinmässig drift.<p><a name="P5S2"></a></p>

De antaganden som ligger till grund för beräknade kostnader  enligt första stycket 3-5 och osäkerheter i dessa ska  redovisas. Kostnaderna ska redovisas exklusive  finansieringskostnader, med angivande av valuta och prisnivå. <p><a name="P5S3"></a></p><a class="paragraf" name="P6"><b>6 §</b></a>   Företaget ska på begäran av Regeringskansliet komplettera  ansökan med bevis om att personerna som ingår i företagets  ledning och ägare som har ett kvalificerat innehav i företaget<br />
   1. inte har begått allvarlig brottslighet, och<br />
   2. inte har åsidosatt sina skyldigheter i näringsverksamhet  eller i andra ekonomiska angelägenheter.<p><a name="P6S2"></a></p>

För en juridisk person ska bevisen även avse de personer som  ingår i ledningen för den juridiska personen och personer som  genom ett direkt eller indirekt ägande har ett väsentligt  inflytande över verksamheten.<p><a name="P6S3"></a></p><a class="paragraf" name="P7"><b>7 §</b></a>   Företaget ska på begäran av Regeringskansliet komplettera  ansökan med uppgifter om direkta och indirekta ägare som inte  har ett kvalificerat innehav med angivande av namn, juridisk  form, organisationsnummer eller annat identifieringsnummer,  verksamhet, ägar- och röstandelar samt säte eller hemvist för  var och en av dessa ägare.<p><a name="P7S2"></a></p><a class="paragraf" name="P8"><b>8 §</b></a>   Företaget ska komplettera ansökan med bevis om att  företaget har ansökt om de tillstånd som krävs enligt lagen 
(1984:3) om kärnteknisk verksamhet och miljöbalken för  uppförande, innehav och drift av den nya kärnkraftsreaktor  eller de nya kärnkraftsreaktorer som beslutet om stöd avser,  om de inte har bifogats ansökan.<p><a name="P8S2"></a></p><a class="paragraf" name="P9"><b>9 §</b></a>   Företaget ska anmäla till regeringen om de förhållanden  som ligger till grund för uppgifterna i ansökan ändras under  handläggningstiden.<p><a name="P9S2"></a></p><h4 name="Gallring"><a name="Gallring">Gallring</a></h4><p><a name="P9S3"></a></p><a class="paragraf" name="P10"><b>10 §</b></a>   Uppgifter som begärs in med stöd av 6 § och som bevaras  ska gallras hos Regeringskansliet 36 månader efter regeringens  beslut i ärendet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>