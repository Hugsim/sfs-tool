<!DOCTYPE html>
<html lang="sv">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lag (2025:986) om public service - SFS sfs-2025-986</title>
    <link rel="stylesheet" href="style.css">
    <script src="theme.js"></script>
</head>
<body>
    <div class="container">
        <a href="index.html" class="back-link">← Tillbaka till sök</a>
        
        <header>
            <div style="display: flex; justify-content: space-between; align-items: flex-start;">
                <h1>Lag (2025:986) om public service</h1>
                <select onchange="window.setTheme(this.value)" style="padding: 0.5rem; border-radius: 4px; border: 1px solid var(--border-color); background: var(--card-bg); color: var(--text-color);">
                    <option value="light">Ljust läge</option>
                    <option value="dark">Mörkt läge</option>
                    <option value="sepia">Sepia</option>
                </select>
                <script>
                    (function() {
                        const saved = localStorage.getItem("theme");
                        const sel = document.currentScript.previousElementSibling;
                        if(saved) sel.value = saved;
                        else if(window.matchMedia("(prefers-color-scheme: dark)").matches) sel.value = "dark";
                    })();
                </script>
            </div>
            <div class="meta-info">
                <span><strong>SFS:</strong> 2025:986</span> •
                <span><strong>Utfärdad:</strong> 2025-10-30</span>
            </div>
        </header>

        <main class="law-content">
            <h2>Lag (2025:986) om public service</h2>
<style>
.document div {
    overflow: visible !important;
    width: 550px !important;
}
</style>


<style>
.document div {
    overflow: visible !important;
    width: 550px !important;
}
</style>

<b>SFS nr</b>:     
2025:986<br />

<b>Departement/myndighet</b>:   
Kulturdepartementet <br />  

<b>Utfärdad</b>:   
2025-10-30 <br />  


<b>Ändrad</b>:   
t.o.m. 2025:1448<br />  


<b>Ändringsregister</b>:   
<a href="http://rkrattsbaser.gov.se/sfsr?bet=2025:986">SFSR (Regeringskansliet)</a> <br />

<b>Källa</b>: 

<a href="http://rkrattsbaser.gov.se/sfst?bet=2025:986">Fulltext (Regeringskansliet)</a> 


<br />

<hr />



<style><!-- 
div.sfstoc {padding:10px;position:relative;width:90%;border-bottom:#ccc 1px solid;font-size:85%;} 
--></style>
<div class="sfstoc"><h3>Innehåll:</h3>
<ul>
 <li><a href="#K1">1 kap. Inledande bestämmelser
</a></li>
 <li><a href="#K2">2 kap. Public service-uppdraget
</a></li>
 <li><a href="#K3">3 kap. Styrelseledamöter och verkställande direktör
</a></li>
 <li><a href="#K4">4 kap. Granskningen av program
</a></li>
 <li><a href="#K5">5 kap. Finansieringen av uppdraget
</a></li>
 <li><a href="#overgang">Övergångsbestämmelser</a></li>
</ul>
</div>
<div><p><a name="S1"></a></p><br /><h3 name="K1"><a name="K1">1 kap. Inledande bestämmelser
</a></h3><p><a name="S2"></a></p><h4 name="Lagens innehåll"><a name="Lagens innehåll">Lagens innehåll</a></h4><p><a name="S3"></a></p><a class="paragraf" name="K1P1"><b>1 §</b></a>   Denna lag innehåller bestämmelser om<br />
   - public service-uppdraget (2 kap.),<br />
   - styrelseledamöter och verkställande direktör (3 kap.),<br />
   - granskningen av program (4 kap.), och<br />
   - finansieringen av uppdraget (5 kap.).<p><a name="K1P1S2"></a></p><h4 name="Uttryck som används i lagen"><a name="Uttryck som används i lagen">Uttryck som används i lagen</a></h4><p><a name="K1P1S3"></a></p><a class="paragraf" name="K1P2"><b>2 §</b></a>   I denna lag avses med<br />
   1. public service-företag: företag som har i uppdrag att  bedriva verksamhet enligt 2 kap. 1 §, och<br />
   2. program: innehållet i ljudradio, tv eller andra sådana  överföringar av ljud, bild eller text som sker med hjälp av  elektromagnetiska vågor.<p><a name="K1P2S2"></a></p><h4 name="Andra bestämmelser om ljudradio och tv"><a name="Andra bestämmelser om ljudradio och tv">Andra bestämmelser om ljudradio och tv</a></h4><p><a name="K1P2S3"></a></p><a class="paragraf" name="K1P3"><b>3 §</b></a>   Bestämmelser om ljudradio och tv finns även i radio- och  tv-lagen (2010:696).<p><a name="K1P3S2"></a></p><br /><h3 name="K2"><a name="K2">2 kap. Public service-uppdraget
</a></h3><p><a name="K1P3S2"></a></p><h4 name="Vad uppdraget består i"><a name="Vad uppdraget består i">Vad uppdraget består i</a></h4><p><a name="K1P3S3"></a></p><a class="paragraf" name="K2P1"><b>1 §</b></a>   Public service-uppdraget består i att bedriva radio- och  tv-verksamhet i allmänhetens tjänst och verksamhet som är  direkt anknuten till denna, enligt bestämmelserna i denna lag,  regeringens beslut med stöd av denna lag och regeringens  beslut med stöd av radio- och tv-lagen (2010:696).<p><a name="K2P1S2"></a></p><h4 name="Hur uppdraget ska bedrivas"><a name="Hur uppdraget ska bedrivas">Hur uppdraget ska bedrivas</a></h4><p><a name="K2P1S3"></a></p><a class="paragraf" name="K2P2"><b>2 §</b></a>   Public service-uppdraget ska bedrivas självständigt i  förhållande till såväl staten som ekonomiska, politiska och  andra intressen och maktsfärer i samhället, och verksamheten  ska präglas av oberoende och stark integritet.<p><a name="K2P2S2"></a></p><h4 name="Hur uppdraget ges"><a name="Hur uppdraget ges">Hur uppdraget ges</a></h4><p><a name="K2P2S3"></a></p><a class="paragraf" name="K2P3"><b>3 §</b></a>   Riksdagen beslutar för en period om åtta år om innehållet  i public service-uppdraget och om tilldelningen av  avgiftsmedel. I enlighet med riksdagens beslut, beslutar  regeringen public service-uppdraget. Regeringens beslut ska  innehålla de villkor enligt 8 § som ska gälla.<p><a name="K2P3S2"></a></p><a class="paragraf" name="K2P4"><b>4 §</b></a>   Innan regeringen fattar ett beslut enligt 3 § ska det  public service- företag som beslutet avser ges tillfälle att  yttra sig över villkoren i beslutet. Beslutet får inte  innehålla andra programrelaterade villkor än sådana som public  service-företaget har godtagit.<p><a name="K2P4S2"></a></p><h4 name="Krav på programverksamheten"><a name="Krav på programverksamheten">Krav på programverksamheten</a></h4><p><a name="K2P4S3"></a></p><a class="paragraf" name="K2P5"><b>5 §</b></a>   Programverksamheten ska<br />
   1. som helhet präglas av det demokratiska statsskickets  grundidéer och principen om alla människors lika värde och den  enskilda människans frihet och värdighet, och<br />
   2. utövas opartiskt och sakligt och med beaktande av en  vidsträckt yttrandefrihet och informationsfrihet.<p><a name="K2P5S2"></a></p><h4 name="Förbud mot visst innehåll"><a name="Förbud mot visst innehåll">Förbud mot visst innehåll</a></h4><p><a name="K2P5S3"></a></p><a class="paragraf" name="K2P6"><b>6 §</b></a>   Program får inte<br />
   1. innehålla reklam,<br />
   2. innehålla produktplacering,<br />
   3. gynna kommersiella intressen på ett sådant sätt som avses i  bestämmelserna om otillbörligt kommersiellt gynnande i 5 kap. 
5 § och 14 kap. 2 § radio- och tv-lagen (2010:696), eller<br />
   4. innehålla sådana meddelanden som avses i bestämmelserna om  åsiktsannonser i 5 kap. 6 § och 14 kap. 3 § radio- och tv-
lagen.<p><a name="K2P6S2"></a></p><h4 name="Förbud mot villkor om särskild betalning"><a name="Förbud mot villkor om särskild betalning">Förbud mot villkor om särskild betalning</a></h4><p><a name="K2P6S3"></a></p><a class="paragraf" name="K2P7"><b>7 §</b></a>   Program ska kunna tas emot av allmänheten utan villkor om  särskild betalning.<p><a name="K2P7S2"></a></p><h4 name="Villkor som regeringen får ställa upp"><a name="Villkor som regeringen får ställa upp">Villkor som regeringen får ställa upp</a></h4><p><a name="K2P7S3"></a></p><a class="paragraf" name="K2P8"><b>8 §</b></a>   Regeringens beslut enligt 3 § får innehålla villkor om<br />
   1. rättelse och genmäle,<br />
   2. hänsyn till radions och tv:ns särskilda genomslagskraft,<br />
   3. att i programverksamheten respektera en enskilds privatliv,<br />
   4. ett mångsidigt programutbud,<br />
   5. andra annonser än reklam och åsiktsannonser och förbud mot  sådana annonser,<br />
   6. sponsring och förbud mot sponsring,<br />
   7. undantag från förbudet i 6 § 1 när det gäller reklam för  egen verksamhet eller för verksamhet från ett annat public  service-företag,<br />
   8. krav på tillgänglighet för personer med  funktionsnedsättning,<br />
   9. förhandsprövning av nya tjänster,<br />
   10. ramar för verksamhet och organisation,<br />
   11. användning av avgiftsmedel,<br />
   12. redovisning och revision,<br />
   13. beredskapsarbete och beredskapsplan för fredstida kriser  och höjd beredskap samt verksamhet och organisation vid höjd  beredskap,<br />
   14. säkerhet vid produktion och distribution av program,<br />
   15. att kostnadsfritt sända och på annat sätt förmedla  meddelanden som avses i lagen (2023:407) om viktigt meddelande  till allmänheten, och<br />
   16. att kostnadsfritt sända andra meddelanden som är av vikt  för allmänheten, om en myndighet begär det.<p><a name="K2P8S2"></a></p><br /><h3 name="K3"><a name="K3">3 kap. Styrelseledamöter och verkställande direktör
</a></h3><p><a name="K2P8S2"></a></p><h4 name="Bolagsordningens innehåll"><a name="Bolagsordningens innehåll">Bolagsordningens innehåll</a></h4><p><a name="K2P8S3"></a></p><a class="paragraf" name="K3P1"><b>1 §</b></a>   Ett public service-företags bolagsordning ska, utöver det  som följer av 3 kap. 1-3 §§ aktiebolagslagen (2005:551),  innehålla föreskrifter om förfaranden för att utse  styrelseledamöter och verkställande direktör samt kriterier  för sådana uppdrag i enlighet med artikel 5.2 andra stycket i  Europaparlamentets och rådets förordning (EU) 2024/1083 av den 
11 april 2024 om fastställande av en gemensam ram för  medietjänster på den inre marknaden och om ändring av direktiv 
2010/13/EU (europeisk mediefrihetsförordning).<p><a name="K3P1S2"></a></p>

Föreskrifterna ska inte omfatta arbetstagarrepresentanter som  utses enligt lagen (1987:1245) om styrelserepresentation för  de privatanställda.<p><a name="K3P1S3"></a></p><h4 name="Prövning av ett beslut om entledigande i förtid"><a name="Prövning av ett beslut om entledigande i förtid">Prövning av ett beslut om entledigande i förtid</a></h4><p><a name="K3P1S4"></a></p><a class="paragraf" name="K3P2"><b>2 §</b></a>   Den som genom ett beslut av bolagsstämman eller styrelsen  har entledigats från ett uppdrag som styrelseledamot eller  verkställande direktör innan förordnandetiden har löpt ut, får  föra talan om att beslutet ska upphävas. Beslutet ska upphävas  om det inte uppfyller förutsättningarna i artikel 5.2 tredje  stycket i Europaparlamentets och rådets förordning (EU) 
2024/1083.<p><a name="K3P2S2"></a></p>

Talan ska väckas vid allmän domstol inom tre månader från  dagen för beslutet. Om talan inte väcks inom denna tid, är  rätten att föra talan förlorad.<p><a name="K3P2S3"></a></p><h4 name="Registrering"><a name="Registrering">Registrering</a></h4><p><a name="K3P2S4"></a></p><a class="paragraf" name="K3P3"><b>3 §</b></a>   Ett beslut att entlediga någon från ett uppdrag som  styrelseledamot eller verkställande direktör innan  förordnandetiden har löpt ut får registreras i  aktiebolagsregistret trots att beslutet inte uppfyller  förutsättningarna i 5.2 tredje stycket i Europaparlamentets  och rådets förordning (EU) 2024/1083, om det enligt 2 § andra  stycket inte längre är möjligt att föra talan mot beslutet.<p><a name="K3P3S2"></a></p><br /><h3 name="K4"><a name="K4">4 kap. Granskningen av program
</a></h3><p><a name="K3P3S2"></a></p><h4 name="Vad granskningen omfattar"><a name="Vad granskningen omfattar">Vad granskningen omfattar</a></h4><p><a name="K3P3S3"></a></p><a class="paragraf" name="K4P1"><b>1 §</b></a>   Granskningsnämnden för radio och tv granskar i efterhand  om program som ett public service-företag har sänt till eller  tillhandahållit allmänheten står i överensstämmelse med denna  lag och de programrelaterade villkor som har beslutats med  stöd av denna lag.<p><a name="K4P1S2"></a></p><h4 name="Skyldighet att lämna upplysningar, handlingar och exemplar av  program"><a name="Skyldighet att lämna upplysningar, handlingar och exemplar av  program">Skyldighet att lämna upplysningar, handlingar och exemplar av  program</a></h4><p><a name="K4P1S3"></a></p><a class="paragraf" name="K4P2"><b>2 §</b></a>   På begäran av Mediemyndigheten eller granskningsnämnden  för radio och tv ska ett public service-företag till  myndigheten eller nämnden lämna<br />
   1. de upplysningar och handlingar som behövs för granskningen,<br />
   2. sådana inspelningar av program som avses i 16 kap. 11 §  radio- och tv-lagen (2010:696) och andra exemplar av ett  program som behövs för granskningen, och<br />
   3. de upplysningar som behövs för bedömningen av storleken på  den särskilda avgift som kan åläggas enligt 5 §.<p><a name="K4P2S2"></a></p><a class="paragraf" name="K4P3"><b>3 §</b></a>   Om en begäran enligt 2 § inte följs får Mediemyndigheten  eller granskningsnämnden för radio och tv förelägga public  service-företaget att fullgöra sin skyldighet.<p><a name="K4P3S2"></a></p>

Ett beslut om föreläggande får förenas med vite.<p><a name="K4P3S3"></a></p><h4 name="Offentliggörande av beslut"><a name="Offentliggörande av beslut">Offentliggörande av beslut</a></h4><p><a name="K4P3S4"></a></p><a class="paragraf" name="K4P4"><b>4 §</b></a>   Om granskningsnämnden för radio och tv finner att ett  public service-företag har brutit mot 2 kap. 5 § 2 eller mot  villkor som har beslutats med stöd av 2 kap. 8 § 1-4, 15 eller 
16, får nämnden förelägga företaget att offentliggöra nämndens  beslut på lämpligt sätt. Ett sådant beslut får inte innebära  att offentliggörandet av beslutet ska göras i ett visst  program.<p><a name="K4P4S2"></a></p>

Ett beslut om föreläggande får förenas med vite.<p><a name="K4P4S3"></a></p><h4 name="Skyldighet att betala en särskild avgift"><a name="Skyldighet att betala en särskild avgift">Skyldighet att betala en särskild avgift</a></h4><p><a name="K4P4S4"></a></p><a class="paragraf" name="K4P5"><b>5 §</b></a>   Om ett public service-företag bryter mot 2 kap. 6 § eller  ett villkor som har beslutats med stöd av 2 kap. 8 § 5-7,  tillämpas bestämmelserna om särskild avgift i 17 kap. 5 och 6-8 §§ och 19 kap. 4 § radio- och tv-lagen (2010:696).<p><a name="K4P5S2"></a></p><h4 name="Beslut som gäller omedelbart"><a name="Beslut som gäller omedelbart">Beslut som gäller omedelbart</a></h4><p><a name="K4P5S3"></a></p><a class="paragraf" name="K4P6"><b>6 §</b></a>   Beslut om förelägganden att lämna upplysningar och  handlingar enligt 2§ 1 och 3 § och förelägganden om  offentliggörande av beslut enligt 4 § gäller omedelbart, om  inte något annat anges i beslutet.<p><a name="K4P6S2"></a></p><h4 name="Överklagande"><a name="Överklagande">Överklagande</a></h4><p><a name="K4P6S3"></a></p><a class="paragraf" name="K4P7"><b>7 §</b></a>   Ett beslut om föreläggande enligt 3 eller 4 § som har  förenats med vite får överklagas till allmän  förvaltningsdomstol. Andra beslut enligt denna lag får inte  överklagas.<p><a name="K4P7S2"></a></p>

Prövningstillstånd krävs vid överklagande till kammarrätten.<p><a name="K4P7S3"></a></p><br /><h3 name="K5"><a name="K5">5 kap. Finansieringen av uppdraget
</a></h3><p><a name="K4P7S2"></a></p><h4 name="Verksamhet som finansieras med public service-avgift"><a name="Verksamhet som finansieras med public service-avgift">Verksamhet som finansieras med public service-avgift</a></h4><p><a name="K4P7S3"></a></p><a class="paragraf" name="K5P1"><b>1 §</b></a>   En public service-avgift ska finansiera den verksamhet som  framgår av 2 kap. 1 §. Avgiften får inte finansiera någon  annan verksamhet.<p><a name="K5P1S2"></a></p><h4 name="Årlig tilldelning av avgiftsmedel"><a name="Årlig tilldelning av avgiftsmedel">Årlig tilldelning av avgiftsmedel</a></h4><p><a name="K5P1S3"></a></p><a class="paragraf" name="K5P2"><b>2 §</b></a>   I enlighet med ett beslut om tilldelning av avgiftsmedel  enligt 2 kap. 3 § tilldelar riksdagen årligen avgiftsmedel för  den verksamhet som framgår av 2 kap. 1 §.<p><a name="K5P2S2"></a></p><h4 name="Vem som ska betala public service-avgift"><a name="Vem som ska betala public service-avgift">Vem som ska betala public service-avgift</a></h4><p><a name="K5P2S3"></a></p><a class="paragraf" name="K5P3"><b>3 §</b></a>   Den som är obegränsat skattskyldig enligt 3 kap. 3-5 §§  inkomstskattelagen (1999:1229) och som vid beskattningsårets  ingång har fyllt 18 år är skyldig att betala public service-
avgift.<p><a name="K5P3S2"></a></p><h4 name="Hur public service-avgiften beräknas"><a name="Hur public service-avgiften beräknas">Hur public service-avgiften beräknas</a></h4><p><a name="K5P3S3"></a></p><a class="paragraf" name="K5P4"><b>4 §</b></a>   Underlaget för public service-avgiften är den  avgiftsskyldiges beskattningsbara förvärvsinkomst enligt 
1 kap. 5 § inkomstskattelagen (1999:1229).<p><a name="K5P4S2"></a></p>

Underlaget ska uppgå till högst 1,42 gånger det  inkomstbasbelopp enligt 58 kap. 26 och 27 §§  socialförsäkringsbalken som gäller för beskattningsåret.<br /><i>Lag (2025:1448)</i>.<p><a name="K5P4S3"></a></p><a class="paragraf" name="K5P5"><b>5 §</b></a>   Public service-avgiften är 1 procent av avgiftsunderlaget  enligt 4 §.<p><a name="K5P5S2"></a></p><h4 name="När skyldigheten att betala public service-avgift upphör"><a name="När skyldigheten att betala public service-avgift upphör">När skyldigheten att betala public service-avgift upphör</a></h4><p><a name="K5P5S3"></a></p><a class="paragraf" name="K5P6"><b>6 §</b></a>   Public service-avgift ska betalas till och med det år den  avgiftsskyldige avlider. Det som skulle ha gällt för den  avlidne ska för dödsåret tillämpas för dödsboet.<p><a name="K5P6S2"></a></p><h4 name="Förfaranderegler"><a name="Förfaranderegler">Förfaranderegler</a></h4><p><a name="K5P6S3"></a></p><a class="paragraf" name="K5P7"><b>7 §</b></a>   Bestämmelser om förfarandet vid uttag av public service-
avgiften finns i skatteförfarandelagen (2011:1244).<p><a name="K5P7S2"></a></p><h4 name="Överföring och förvaltning av avgiftsmedel"><a name="Överföring och förvaltning av avgiftsmedel">Överföring och förvaltning av avgiftsmedel</a></h4><p><a name="K5P7S3"></a></p><a class="paragraf" name="K5P8"><b>8 §</b></a>   De avgiftsmedel som Skatteverket får in ska föras över  till ett räntebärande konto i Riksgäldskontoret (public  service-kontot).<p><a name="K5P8S2"></a></p><a class="paragraf" name="K5P9"><b>9 §</b></a>   Kammarkollegiet ska förvalta avgiftsmedlen på public  service-kontot.<p><a name="K5P9S2"></a></p><a class="paragraf" name="K5P10"><b>10 §</b></a>   Regeringen eller den myndighet som regeringen bestämmer  kan med stöd av 8 kap. 7 § regeringsformen meddela ytterligare  föreskrifter om överföring och förvaltning av avgiftsmedlen.<p><a name="K5P10S2"></a></p><br /><h3 name="overgang"><a name="overgang">Övergångsbestämmelser</a></h3>
2025:986<br />
   1. Denna lag träder i kraft den 2 december 2025.<br />
   2. Lagen tillämpas första gången i fråga om public service-
uppdrag som avser tid efter den 31 december 2025, program som  sänds eller tillhandahålls efter den 31 december 2025 och  public service-avgift som avser tid efter den 31 december 
2025.<br />
   3. Genom lagen upphävs lagen (2018:1893) om finansiering av  radio och tv i allmänhetens tjänst vid utgången av 2025.<br />
   4. Den upphävda lagen gäller dock fortfarande för public  service-avgift som avser tid före den 1 januari 2026.<br />
   5. Punkterna 3 och 4 i ikraftträdande- och  övergångsbestämmelserna till den upphävda lagen ska fortsätta  att gälla för ärenden om radio- och tv-avgift som har inletts  före den 1 januari 2019.<br />
   6. Ett beslut av riksdagen som avser förutsättningar och  villkor för public service-företagens verksamhet och  tilldelning av avgiftsmedel enligt 2 § första stycket i den  upphävda lagen för tid efter den 31 december 2025 ska vid  tillämpning av denna lag anses vara ett beslut enligt 2 kap. 
3 §.<br />
   7. Ett beslut av riksdagen enligt 2 § andra stycket i den  upphävda lagen som avser tid efter den 31 december 2025 ska  vid tillämpning av denna lag anses vara ett beslut enligt 
5 kap. 2 §.<p><a name="K5P10S2"></a></p>

2025:1448<br />
   1. Denna lag träder i kraft den 1 januari 2026.<br />
   2. Äldre föreskrifter gäller fortfarande för public service-
avgift som avser tid före ikraftträdandet.</div>
        </main>
        
        <footer style="margin-top: 3rem; border-top: 1px solid #ccc; padding-top: 1rem; color: #666; font-size: 0.8rem;">
            <p>Källa: data.riksdagen.se</p>
        </footer>
    </div>
</body>
</html>